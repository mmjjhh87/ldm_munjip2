<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0310" type="권차" 자료생성일="2006-11-30">
		<메타정보>
			<제목정보>
				<제목><페이지 number="ITKC_MO_0577A_A257_533A"/>靑莊館全書卷之三十一 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
			</제목정보>
		</메타정보>

<레벨3 id="ITKC_MO_0577A_0310_010" type="문체" 자료생성일="2006-11-30">
			<메타정보>
				<제목정보>
					<제목>士小節[下]</제목>
				</제목정보>
			</메타정보>

<레벨4 DCI="ITKC_MO_0577A_0310_010_0010_2006_A257_XML" id="ITKC_MO_0577A_0310_010_0010" type="최종정보" 자료생성일="2006-11-30">
				<메타정보>
					<제목정보>
						<제목>童䂓[一]</제목>
					</제목정보>
					<저자정보 type="필자">
						<저자>
							<한글성명>이덕무</한글성명>
							<한자성명>李德懋</한자성명>
						</저자>
					</저자정보>
					<간행정보>
						<집수번호>a257</집수번호>
					</간행정보>
					<분류정보>
						<분류항목 type="문체분류">
							<분류내용 type="대분류">雜著類</분류내용>
							<분류내용 type="중분류">其他類</분류내용>
						</분류항목>
					</분류정보>
				</메타정보>
				<본문정보>
					<내용>
						<단락 align="left" indent="3">天賦性。网或<주석 id="D001" type="난외주">慝</주석>。親遺身。网或<주석 id="D002" type="난외주">忒</주석>。一念慮。咸有
<line/>則。一動作。咸有式。整爾衣。節厥食。童無<주석 id="D003" type="난외주">準</주석>
。長
<line/>益<주석 id="D004" type="난외주">仄</주석>。撰童䂓第三。</단락>
						<단락 align="left" indent="0">敎童子。必先導以心術之公。學業之正。及其長大。追
<line/><line/><페이지 number="ITKC_MO_0577A_A257_533B"/>遊師友。必取端雅。屛絶匪類。不背經訓。始迺免爲
<line/>雜流。雖貧賤。而<주석 id="D005" type="난외주">抱關庸保</주석>。農醫商匠爲業。不失爲
<line/>修敕之士。至若自幼及壯。其所聞見。無非不正之
<line/>事與浮浪之人。則其或見正事見正人。反乃以爲
<line/>駭異也。雖自以爲文藝絶人。風流動盪。識者見之。
<line/>迺是雜類爾。爲善甚難。爲惡反易。故訓戒童子。使
<line/>之明示好惡。無或漸染也。</단락>
						<단락 align="left" indent="0">童子必敎以厚重恭謹。然后長能知敬待師友。雖有
<line/>才藝。不敢宣驕於人。嘗觀薄有才而家世富貴者。
<line/>必驕於人。不辨老少。怨謗橫集。戮辱及父兄。盖驕
<line/><line/><페이지 number="ITKC_MO_0577A_A257_533C"/>生於淺。淺生於昏。摠由乎幼時不敎以厚重恭謹。
<line/>自陷於不孝不悌。可不愳哉。</단락>
						<단락 align="left" indent="0">童子口快。須戒愼重。如對乞人。勿斥呼乞丐。眇者勿
<line/>斥呼一目。又如慘酷駭愕寃痛等語。勿輕出口。</단락>
						<단락 align="left" indent="0">勿含<주석 id="D006" type="난외주">麥芒</주석>。勿嗅<주석 id="D007" type="난외주">花蕊</주석>。以其皆足以致害也。</단락>
						<단락 align="left" indent="0">有錢必買紙。買紙必作冊。作冊必書格言。以備忘失。</단락>
						<단락 align="left" indent="0">童子類多輕躁浮淺之習。百行之不完全。萬事之不
<line/>堅固。皆由於此。故<주석 id="D008" type="난외주">易曰。蒙養以正。聖功也。</주석></단락>
						<단락 align="left" indent="0">生馬之駒。不能調習。不可以爲良驥。穉松之苗。不能
<line/>培壅。不可以成美村。故有子而不能敎。猶棄之也。</단락>
						<단락 align="left" indent="0">
							<페이지 number="ITKC_MO_0577A_A257_533D"/>
							<주석 id="D009" type="난외주">韓山子</주석>曰。士大夫家子弟。不宜使讀世說。未得其雋
<line/>永。先習其簡傲。善哉斯言。世說猶如此。而况鄙俚
<line/>淫媟不經之書哉。精神方旺。而先入者雜亂。則畢
<line/>竟作何等人。</단락>
						<단락 align="left" indent="0">緣樹勿掩<주석 id="D010" type="난외주">蜩</주석>。椉屋勿探<주석 id="D011" type="난외주">鷇</주석>。勿拍折隣家菓實花枝。凡
<line/>蟲鳥艸木一切生物。不可殘毁。不惟壞吾良心。墜
<line/>躓螫刺。其害不一二也。<주석 id="D012" type="난외주">荑</주석>及春松之液。不可咀吮。</단락>
						<단락 align="left" indent="0">人之運用刀<주석 id="D013" type="난외주">斤椎鑿</주석>。不可迫而臨之。弄以摩之。</단락>
						<단락 align="left" indent="0">人之聲音容貌之有痼疾氣習者。不可戱而倣之。久
<line/>而<주석 id="D014" type="난외주">貫</주석>習。則類而難改。如瞬目訥舌。倣而成習者。有
<line/><line/><페이지 number="ITKC_MO_0577A_A257_534A"/>之可不戒哉。九容自幼時檢察。而不作雅飭之士
<line/>者。吾未之見也。</단락>
						<단락 align="left" indent="0">童子好使刀<주석 id="D015" type="난외주">錐</주석>尖利之器。誤傷𦘺膚成瘢。或有刺睛
<line/>眇目。長者恒加禁止。可也。晉<주석 id="D016" type="난외주">范宣</주석>年十歲。嘗以刀
<line/>傷手。拳手改容。人問痛耶。答曰。不足爲痛。但受親
<line/>之全軆而致毁傷不可處耳。</단락>
						<단락 align="left" indent="0">
							<주석 id="D017" type="난외주">禮曰。男子八年。始敎之讓</주석>。此遜而不貪。謙而不吝。禮
<line/>之善物也。漢<주석 id="D018" type="난외주">孔融</주석>幼時。與諸兄食果。取小者。兄問
<line/>之。曰。我小者。法當取小者。</단락>
						<단락 align="left" indent="0">見客必拜。客不逢長者。必敬恭問客何處來。有何事
<line/><line/><페이지 number="ITKC_MO_0577A_A257_534B"/>詳記念。俟長者來。卽謹告焉。他處問訊書札。勿忘
<line/>勿失。亦告長者。</단락>
						<단락 align="left" indent="0">長者出入。必起立。長者有訓。必拱手肅聽無遺。心有
<line/>疑。必謹問條理。勿拘尊嚴置不辨。<주석 id="D019" type="난외주">泛稱</주석>唯唯。亦強
<line/>曰已知之也。侍長者食。食<주석 id="D020" type="난외주">才已</주석>。勿投匙遽先起也。</단락>
						<단락 align="left" indent="0">
							<주석 id="D021" type="난외주">訓蒙字會</주석>。小子之學也。必詳知方言訓釋事物之名。
<line/>因此而可進於<주석 id="D022" type="난외주">爾雅</주석>，<주석 id="D023" type="난외주">急就章</주석>，<주석 id="D024" type="난외주">小學紺珠</주석>等書。又須
<line/>課習字書，韻書。精習<주석 id="D025" type="난외주">偏旁</주석>，子母，音義。盡通乎<주석 id="D026" type="난외주">正韻</주석>，
<line/><주석 id="D027" type="난외주">字典</주석>，<주석 id="D028" type="난외주">正譌</주석>，說文等書。其於羣經諸史。沛然無所滯
<line/>矣。<주석 id="D029" type="난외주">拘</주석><line/>儒俗生。不講此義。必大言不慚曰。我能作文。
<line/><line/><페이지 number="ITKC_MO_0577A_A257_534C"/>又通經學。使<주석 id="D030" type="난외주">穎悟</주석>小子。終身鹵莾不識一字。何其
<line/>陋也。雖然。拘於古而不通俗。亦非通儒也。</단락>
						<단락 align="left" indent="0">坐必憑依。不耐久坐。搖膝翻手。厭避長者。輕驕麤浮。
<line/>恒有高飛遠走之意者。非令器也。若不矯氣革習。
<line/>後日不爲㐫悖之行者鮮矣。</단락>
						<단락 align="left" indent="0">勿摩弄客<주석 id="D031" type="난외주">箑</주석>。勿以亂筆。點涴他人箑及草笠衣帶。</단락>
						<단락 align="left" indent="0">長者欲書字。必整備紙硯。小心磨墨。勿太肆力。勿濫
<line/>用長者紙筆。凡長者所命托藏之物。勿失勿壞。</단락>
						<단락 align="left" indent="0">厭避長者。甘處下流。最是日入於庸賤陋惡。幼與傔
<line/>人遊者。雖至壯大。言語容貌。終未超脫俚俗之氣。
<line/><line/><페이지 number="ITKC_MO_0577A_A257_534D"/>故敎子弟。必使之從遊醇謹雅飭之人。方不竟抵
<line/>于<주석 id="D032" type="난외주">不肖</주석>無狀。詩云出自幽谷。遷于喬木。</단락>
						<단락 align="left" indent="0">勿畫地爲書。嫌人之踐之也。<주석 id="D033" type="난외주">任氏希壽</주석>年方五六歲。
<line/>見同輩兒於庭中。書天字君父等字。愀然苦止之。</단락>
						<단락 align="left" indent="0">勿作弓矢亂射。勿<주석 id="D034" type="난외주">撇</주석>石人家。勿以火藥爲戱。</단락>
						<단락 align="left" indent="0">凡習字。必精整<주석 id="D035" type="난외주">方揩</주석>。不可浮率。雜以草書。始勤終怠。</단락>
						<단락 align="left" indent="0">館學月課。士子浮薄。近日陋習也。童子<주석 id="D036" type="난외주">假手呈券</주석>。凌
<line/>辱試官。尤爲猖狂。爲父兄者。不可使𥠧子。隨例紛
<line/>拏。學其<주석 id="D037" type="난외주">渝靡</주석>。損壞良心。</단락>
						<단락 align="left" indent="0">長者之會。有可聞之言。必參坐敬恭聽。銘心不忘。或
<line/><line/><페이지 number="ITKC_MO_0577A_A257_535A"/>有可記之事。必退而記之。客或談淫褻女色之事。
<line/>童子參聽言笑。則近於放宕。佯若不知。則近於巧
<line/>詐。不如逡廵出門。不聞爲善也。</단락>
						<단락 align="left" indent="0">恣嚼氷雪。<주석 id="D038" type="난외주">團雪溜</주석>。氷不惟損容儀。亦足致痼病。<주석 id="D039" type="난외주">孔子曰。父母惟其疾之憂。</주석></단락>
						<단락 align="left" indent="0">內不足者。荒步宭言。<주석 id="D040" type="난외주">徒咳乾笑</주석>。<주석 id="D041" type="난외주">貼頭揚手</주석>。非好氣像
<line/>也。<주석 id="D042" type="난외주">記</주석>曰。容無怍。</단락>
						<단락 align="left" indent="0">童孺之象。穎超不至浮橫。渾樸不至孱腐。不可<주석 id="D043" type="난외주">了了</주석><line/>無餘蘊。只可<주석 id="D044" type="난외주">肫肫</주석>有長進。</단락>
						<단락 align="left" indent="0">勿生剝樹皮。勿活拔鳥毛。勿涴點壁障。勿刻劃柱<주석 id="D045" type="난외주">臬</주석>。</단락>
						<단락 align="left" indent="0">
							<페이지 number="ITKC_MO_0577A_A257_535B"/>童子隨科擧諸生。課習文字。容貌不端。言語無節。輕
<line/>浮淺薄。仍成痼習。以其聞見。不出於<주석 id="D046" type="난외주">俗臼</주석>故也。雖
<line/>不得已。使子弟業科課。須托謹厚莊嚴之士。使之
<line/>從事。則童子自然檢攝。張生僎年方十三四。余嘗
<line/>與之習科擧詩。夏月危坐。背肩平直。展帖楷寫。簡
<line/>言笑。無惰容。余未嘗不肅然敬之。不惟童孺之準
<line/>則。長者亦可爲法。科儒俗生。太無行義。余最耻之。</단락>
						<단락 align="left" indent="0">讀書偸籌。最是童子不良之習。及到長成。必多鹵莾
<line/>無文。亦復狡獪不誠。假托有病不讀。亦惡習也。</단락>
						<단락 align="left" indent="0">讀書而闕課。則前功盡棄。嘗見好遊戱不勤劬。而能
<line/><line/><페이지 number="ITKC_MO_0577A_A257_535C"/>成通儒者。未之有也。</단락>
						<단락 align="left" indent="0">貧賤家兒固勿論也。雖富貴家兒。讀書之暇。隨其筋
<line/>力。時執勞苦之役。後日功效甚大。朱子曰。古人上
<line/>下之分雖嚴。然待子弟如臣僕。<주석 id="D047" type="난외주">陶淵明</주석><주석 id="D048" type="난외주">籃輿</주석>。用其
<line/>子與門人。<주석 id="D049" type="난외주">子路之負米</주석>。<주석 id="D050" type="난외주">夫子之釣弋</주석>。古之人執干
<line/>戈。衛社稷。躬耕稼陶漁之事。後世驕侈日甚。反以
<line/>臣子之職爲耻。士君子知爲學者漸率其子弟。庶
<line/>幾可少變乎。</단락>
						<단락 align="left" indent="0">勿服長者冠帶。以爲遊戱。勿坐卧長者之坐卧處。</단락>
						<단락 align="left" indent="0">兒時愛護書帙者。長必成學。勿以亂墨點抹。勿以雜
<line/><line/><페이지 number="ITKC_MO_0577A_A257_535D"/>物。挾置於<주석 id="D051" type="난외주">冊葉</주석>之間。勿割白處以爲用。</단락>
						<단락 align="left" indent="0">對長者受敎。拱手正坐。敬聽詳問。讀書之聲。溫而無
<line/>懦。淸而無促。勿<주석 id="D052" type="난외주">複</주석>也勿絶也。勿聒也勿<주석 id="D053" type="난외주">吶</주석>也。勿倒
<line/>讀。勿譌讀。勿落字讀。勿越行讀。勿亂搖身。勿頻回
<line/>頭。勿欠伸。勿噫咳。勿聽講而旁聽他言。勿視字而
<line/>偸視他事。凡對書讀誦講問。而不摩扇弄帶。刮席
<line/>撫襪。爬癢剔甲。搖搖浮浮。麤問厭聽者。未之見也。</단락>
						<단락 align="left" indent="0">凡衣服飮食居處使令。若不適意。恣行恚恨。及其壯
<line/>大。大則㐫悖。小則苛刻。故方其幼時。於此等事。養
<line/>成良吉溫善之習。然后可以作君子矣。</단락>
						<단락 align="left" indent="0">
							<페이지 number="ITKC_MO_0577A_A257_536A"/>栗谷李先生所著擊蒙要訣。小學之階梯也。<주석 id="D054" type="난외주">兪左尹</주석><line/>直基所輯海東嘉言善行。小學之<주석 id="D055" type="난외주">羽翼</주석>也。其言皆
<line/>近而易知。童子讀小學時。常常參看。其效甚大。</단락>
						<단락 align="left" indent="0">自世敎之衰。童孺之所聞見。不過科擧宦達，女色，財
<line/>利，賭博，諧謔，嘲謗，爭競，諂媚，欺詐，鄙吝，夸張，猜嫉，
<line/>驕侈，羡慕，酒食，鞍馬，器什，衣履等事。其所著述。則
<line/>科試浮虛之文。其所覽觀。則傳奇淫褻之書。何嘗
<line/>行正事讀古經哉。故人心日溺。世道日敗。自不敎
<line/>童子始也。<주석 id="D056" type="난외주">學記</주석>曰。禁於未發之爲豫。伊川先生曰。
<line/>人之幼也。知思未有所生。便當以格言至論。日陳
<line/><line/><페이지 number="ITKC_MO_0577A_A257_536B"/>於前。雖未曉知。且當薰聒。使盈耳充腹。久自安習。
<line/>若固有之。雖以他言惑之。不能入也。若爲之不豫。
<line/>及乎稍長。私意偏好生於內。衆口辯言鑠於外。欲
<line/>其純完。不可得也。</단락>
						<단락 align="left" indent="0">
							<주석 id="D057" type="난외주">童孺之習。擧皆厭讀書。耻執役。至於一切嬉技。不勸
<line/>而能。不敎而勤。象戱，圍碁，雙陸，骨牌，紙牌，擲柶，意
<line/>錢，從政圖，擲石毬，八道行成。皆曉解。則父兄儕友。
<line/>嘉奬才智。如或不能焉。則人皆嘲笑。何其痼也。凡
<line/>耗精神亂志氣。廢工業薄行檢。資爭競養譎詐。甚
<line/>至溺於賭錢。蕩敗財産。迺陷刑辟。故爲父兄者。嚴截呵禁。或潛置技具。焚裂而楚撻之可也。余性謹
<line/>拙。自幼無爭較之心。不惟一生不執技具。至如世
<line/>俗童子所爲唐音。初中終及草榜。亦不爲之。吾家
<line/>子弟。庶幾恪遵。毋或敗度。</주석>
							<line/>
							<페이지 number="ITKC_MO_0577A_A257_536C"/>
						</단락>
						<단락 align="left" indent="0">賓客耆老者來。童子下堂。肅迎扶護而上。以其杖。倚
<line/>于壁間。俟其起而先整屨奉杖。仍又扶護下堂。</단락>
						<단락 align="left" indent="0">長者欲吸烟。必先裝葉。打火以進。</단락>
						<단락 align="left" indent="0">長者欲出門。必拂衣帶刷笠以進。長者自外歸。欲<주석 id="D058" type="난외주">褪</주석><line/>衣。必從後執兩裹以脫之。搨掛椸上。<주석 id="D059" type="난외주">貼如</주석>也。</단락>
						<단락 align="left" indent="0">賓客<주석 id="D060" type="난외주">騾驢</주석>。勿潛騎馳逐。勿拔馬尾。勿嬲惹猘犬。</단락>
						<단락 align="left" indent="0">
							<페이지 number="ITKC_MO_0577A_A257_536D"/>事親者烹藥煑<주석 id="D061" type="난외주">茶</주석>。水火之候。不可不知。</단락>
						<단락 align="left" indent="0">軍吏呼喝趍拜之節。不可戲而習之。凡<주석 id="D062" type="난외주">梵唄</주석>打令。許
<line/>邪囉嗊雜聲。亦不可習。</단락>
						<단락 align="left" indent="0">勿開竈設冶。以火爲戲。凡坐立。必愼避爐火燈油。</단락>
						<단락 align="left" indent="0">幼時不習危坐。及長。軆骨<주석 id="D063" type="난외주">強硬</주석>。不耐整坐。箕踞偏側。
<line/>從而荒散。心亦傾邪。九容盡壞。可哀也已。</단락>
						<단락 align="left" indent="0">對長者。勿爬頭脂。刮<주석 id="D064" type="난외주">齒垽</주석>。挏鼻涕。挖耳垢。</단락>
						<단락 align="left" indent="0">童子稍長而躁心者。或暫飢而固索食。甚病而善却
<line/>藥。此亦乖戾之漸也。</단락>
						<단락 align="left" indent="0">童子類多急語疾步。長者隨見隨禁。期於矯革可也。</단락>
						<단락 align="left" indent="0">
							<페이지 number="ITKC_MO_0577A_A257_537A"/>童子之容止不安靜者。或口齧<주석 id="D065" type="난외주">衣係髮組</주석>。余甚恠之。</단락>
						<단락 align="left" indent="0">童子<주석 id="D066" type="난외주">纖媚</주석>善依人。有婦女之態者。長必柔佞。須矯之
<line/>以正直樸實。</단락>
						<단락 align="left" indent="0">如有浮浪狡黠之童子。誘吾子弟以博奕之戱。鄙媟
<line/>之事。先治吾子弟。又告童子之父兄。使之扑之。他
<line/>日或又來之。必絶而逐之。</단락>
						<단락 align="left" indent="0">嘗看癖於養<주석 id="D067" type="난외주">鵓鴿</주석>者。喪志廢業。與鬪鷄同。亦須禁之。</단락>
						<단락 align="left" indent="0">稱師長必曰先生。<주석 id="D068" type="난외주">李陳玉</주석>示兒書曰。余<주석 id="D069" type="난외주">弱冠</주석>。謁<주석 id="D070" type="난외주">鄒南臯</주석>師。座客有擧鄕先生別號者。師曰。此先達也。宜
<line/>加以先生二字。不是敎爾迂濶。凡人口頭。不謙謹
<line/><line/><페이지 number="ITKC_MO_0577A_A257_537B"/>者。知其胸中放肆。目無前輩。其人一生人品事業。
<line/>無䂓矩準繩。可知。爲記此以戒爾曹。此輕薄之習。
<line/>願汝曹無相效也。噫。今世童子。肆然斥呼受業之
<line/>師及他尊長之名與字。何嘗稱別號稱先生哉。動
<line/>必曰。孔子祖也。<주석 id="D071" type="난외주">子思</주석>稱夫仲尼。<주석 id="D072" type="난외주">周子</주석>師也。程子稱
<line/>夫茂叔。此不知時世之異宜也。今世之不可斥呼
<line/>長者之字。猶宋之世。不可斥呼王父之字也。故使
<line/>孺子驕慢無禮者。父兄之過也。字猶不可斥呼。况
<line/>其名乎。</단락>
						<단락 align="left" indent="0">剪燭焰。注硯池。不滅不溢者。亦可見小心。</단락>
						<단락 align="left" indent="0">
							<페이지 number="ITKC_MO_0577A_A257_537C"/>擊蒙要訣。有革舊習章。聖學輯要。有矯氣質章。小學
<line/>書。有立敎篇。近思錄。有敎人篇。此於童子。尤爲切
<line/>當。皆可以加意勉行也。</단락>
						<단락 align="left" indent="0">
							<주석 id="D073" type="난외주">段容思</주석>年十四。見<주석 id="D074" type="난외주">陳緱山</주석>明倫堂上。銘羣居愼口獨
<line/>坐防心。慨然有學聖之志。動作不苟。<주석 id="D075" type="난외주">薛思庵</주석>生而
<line/>姿容秀美。五歲卽喜讀書。居止不同流俗。故君子
<line/>之成就德性者。自幼必卓然殊異乎常童凡子。羞
<line/>與之濡染。見善而思效焉。</단락>
						<단락 align="left" indent="0">
							<주석 id="D076" type="난외주">栗谷先生敎小兒有十七條</주석>。重則一犯論罰。輕則三
<line/>犯論罰。曰不遵敎訓。馳心它事。父母所令。不卽施
<line/><line/><페이지 number="ITKC_MO_0577A_A257_537D"/>行。不敬兄長。發言暴勃。兄弟不愛。相與忿爭。飮食
<line/>相爭。不相推讓。侵侮他兒。相與忿爭。不受相戒。輒
<line/>生㤪怒。拱手不端。放袖跛倚。行步輕卛。跳躍踰越。
<line/>好作戱謔。言笑喧囂。好作無益不關之事。蚤寐晩
<line/>起。怠惰不讀。讀書之時。相顧雜談。放心昏昧。晝亦
<line/>坐睡。護短匿過。言語不實。好對閑人。雜說廢業。好
<line/>作草書。亂筆汚紙。</단락>
						<단락 align="left" indent="0">居喪童子。<주석 id="D077" type="난외주">矇然</주석>不識人事。遊戱馳逐。誦咏詩詞。長者
<line/>敎喩申申。不使之放縱禮節。</단락>
						<단락 align="left" indent="0">童子輕俊。雖有才慧。長者不可過奬。養成驕氣。</단락>
						<단락 align="left" indent="0">
							<페이지 number="ITKC_MO_0577A_A257_538A"/>師長嚴整則愚下童子必厭苦。告其父兄曰不善敎
<line/>也。迺叛而往從軟俗之人。父兄須當察其姦詐。切
<line/>責之可也。爲師長者。若有厭苦之童子。是終不成
<line/>好人。䟽而逐之可也。</단락>
						<단락 align="left" indent="0">子弟自幼時。姿質粹美。察其心志。不願習流俗科擧
<line/>之學。須勿拂其性而任其所好。擇賢師友而托之。
<line/>成就其學業。較彼科擧榮利。輕重大小。何如也。</단락>
						<단락 align="left" indent="0">長者喜與兒輩。狎昵諧謔者。兒童無所畏忌。日趍愚
<line/>騃。故如此之人。雖有文有才。不可以爲師長。</단락>
						<단락 align="left" indent="0">衣勿<주석 id="D078" type="난외주">摺</주석>領。袴勿<주석 id="D079" type="난외주">拖</주석>組。坐必整裾。立必<주석 id="D080" type="난외주">齊襪</주석>。</단락>
						<단락 align="left" indent="0">
							<페이지 number="ITKC_MO_0577A_A257_538B"/>濡濕辛醎之饌。勿<주석 id="D081" type="난외주">徒手</주석>而啖。仍又揩面目。搔腹背。揭
<line/>書帙。拭衣襟。凡拭<주석 id="D082" type="난외주">粉帖</주석>。勿以唾。勿黔手指。</단락>
						<단락 align="left" indent="0">童子吸烟。非美行也。薰骨髓。燥血氣。毒液汚書冊。殘
<line/>燼爇衣服。含烟盃。相嬉嬲爭競。而破脣缺齒。甚至
<line/>貫腦衝咽。豈不可畏。或有對客。抽長筒與之接火。
<line/>何其慢且狡也。亦有長者切禁。以至楚扑。而屛身
<line/>偸吸。竟不悛改。亦或有父兄使之勸吸者。何其陋
<line/>也。烟草盛行。殊非美事也。</단락>
						<단락 align="left" indent="0">紙鳶之戱。童子皆狂。尤所痛禁者也。眼突口張。頰皴
<line/>手<주석 id="D083" type="난외주">皸</주석>。破衣袴。汚鞋襪。踰牆跨屋。墜崖陷阬。偸父紙
<line/><line/><페이지 number="ITKC_MO_0577A_A257_538C"/>竊母絲。違敎訓。闕課程。甚至角勝負而相歐打。擧
<line/>一戱而備百惡。吾家子弟。手未嘗執<주석 id="D084" type="난외주">籰</주석>。有時擧眼
<line/>戱闘鳶。余必呵責之。<주석 id="D085" type="난외주">風車</주석>亦不可持也。</단락>
						<단락 align="left" indent="0">長者與之登高遊賞。必立侍左右。以俟指敎。不可橫
<line/>越奔走。以勞長者之招呼。目所覩必歷問焉。</단락>
						<단락 align="left" indent="0">見長者方食。不可<주석 id="D086" type="난외주">流涎</주석>而企之。雖不與之。勿須恨也。
<line/><주석 id="D087" type="난외주">孟子曰。飮食之人。則人賤之。</주석></단락>
						<단락 align="left" indent="0">童子方讀書。而長者或有病。或對客言語。勿高聲讀。
<line/>聒亂其問聞。必須微婉其音。亦勿歧心而竊聽。</단락>
						<단락 align="left" indent="0">鼻涕拭雙袖。階庭雖乾凈。徒跣而行。麤與忙也。</단락>
						<단락 align="left" indent="0">
							<페이지 number="ITKC_MO_0577A_A257_538D"/>背誦所業經或史。而細謄暗覩。欺心孰甚焉。不良之
<line/>漸。不可以不塞。雖撻之流血。不足惜也。</단락>
						<단락 align="left" indent="0">後長者寢。先長者興。點燈伏火。手自習之。日執巾箒。
<line/>以拭以掃。整排床席。齊摺衾褥。檢圖書秩筆硯。</단락>
						<단락 align="left" indent="0">慣於閨房零碎之事。習於閭巷猥鄙之言。不能尋繹
<line/>聖經賢書。不得親炙良師益友。是謂<주석 id="D088" type="난외주">自暴自棄</주석>。</단락>
						<단락 align="left" indent="0">樂遊戱而憚拘檢。常冀長者之不在家。非善心也。</단락>
						<단락 align="left" indent="0">兄弟之間。雖微細之物。可均而不可專。余於徐元兩
<line/>妹。長六歲七歲。俱在幼時。得一花枝。必三分其蒂。
<line/>得一菓實。必三分其顆。至于壯大。未嘗爭競。幾乎
<line/><line/><페이지 number="ITKC_MO_0577A_A257_539A"/>無物我也。族黨稱之。凡吾子女。不可不知也。</단락>
						<단락 align="left" indent="0">讀書聲<주석 id="D089" type="난외주">澁</주석>者<주석 id="D090" type="난외주">滑</주석>者。俱不領會文義。須當溫詳圓朗。</단락>
						<단락 align="left" indent="0">
							<주석 id="D091" type="난외주">白鹿洞</주석>䂓。夙興夜寐箴。簡而要。日日誦念。時時軆驗。</단락>
						<단락 align="left" indent="0">
							<주석 id="D092" type="난외주">張子</주석>曰。矯輕警<imghj href="KC06266"/>。盖此二者。尤爲童子之所戒。今採
<line/>先輩於此二者。用力可以爲法者。列于左。</단락>
						<단락 align="left" indent="0">
							<주석 id="D093" type="난외주">李貳相尙毅</주석>兒時。性甚輕卛。坐不耐久。言輒妄發。父
<line/>兄憂之。公佩小<주석 id="D094" type="난외주">鈴</주석>以自戒。每聞鈴聲。猛加警飭。出
<line/>入坐卧。未嘗捨鈴。及至中年之後。以太寬緩。見譏
<line/>於人。後人之戒輕薄子弟者。必擧公以爲則。</단락>
						<단락 align="left" indent="0">趙重峯先生。自幼嗜學。衣履盡破而從師。不避風雪。
<line/><line/><페이지 number="ITKC_MO_0577A_A257_539B"/>每値禾熟。守宿田間。同學數人從之。各誦所讀。夜
<line/>深同學皆睡卧。先生誦不輟。久方假寐。鷄一鳴。先
<line/>生又起誦之。時牧牛。牛行逐草。必執書隨之。且行
<line/>且看。天雨則披卷于<주석 id="D095" type="난외주">簑笠</주석>之下。潛心探<주석 id="D096" type="난외주">頤</주석>。每日採
<line/>薪爇親房。以書映火光讀之。以農爲養。于隴間。橫
<line/>木爲架置書。休假讀之。</단락>
						<단락 align="left" indent="0">童子習氣。矯革爲貴。余幼時性甚偏隘。有故而闕課
<line/>讀則泣。不曉文義則泣。見童輩凌逼則泣。遭長者
<line/>呵責則泣。至于<주석 id="D097" type="난외주">成童</주석>。幾無日不泣。十六歲娶婦以
<line/>後。始有羞愧之心。雖有如前不平處。抑之忍之。內
<line/><line/><페이지 number="ITKC_MO_0577A_A257_539C"/>自消磨。設使被人侮罵。不復泣也。庶幾不欲與人
<line/>爭競。若或不改。至老大猶泣。是何人也。</단락>
						<단락 align="left" indent="0">童子徒恃嬌愛。或有不受父母之責。盛氣辨白。有若
<line/>角勝。然久而不改。終爲不順之子而已。</단락>
						<단락 align="left" indent="0">子弟幼時。恪遵訓誨。不遭呵責楚扑。上也。或有過失。
<line/>長者施罰。雖至流血。迺羞迺愳。且感且悔。每於行
<line/>事。必惕然思受責受撻之故。小心謹愼。不可再犯。
<line/>次也。最下者。己有大過而不服。長者責罰。肆其狠
<line/>毒。文過自聖。逆忤長者。挑其怒暴。使之亂摑。𦘺膚
<line/>潰爛。恩義以傷。亦有犯罪受訓。僕僕自服。誓不爲
<line/><line/><페이지 number="ITKC_MO_0577A_A257_539D"/>惡。姑免深治。後復如是。屢犯屢罰。終不悛改者。亦
<line/>無可爲也。余性愚下。但自幼謹拙多愳。三歲至于
<line/>十歲。受長者之摑只三而已。至今歷歷思緣某事
<line/>而遭此罰也。世之狡童。只坐不惜吾皮肉之痛也。
<line/>長者施撻。豈樂爲哉。葢冀其懲之也。夫何㤪乎。</단락>
						<단락 align="left" indent="0">出入門戶。而不能堅闔。奴婢之相也。上下階庭。而跳
<line/>踊躑躅。羊馬之習也。</단락>
						<단락 align="left" indent="0">童子方受讀。而心太躁擾。厭聽師長訓義。以手持<주석 id="D098" type="난외주">葉</주석>。
<line/>常欲翻揭。甚至未及說到第末行之義。而徑揭葉
<line/>也。不能融解。亦無問難。受纔已而忙忙覆冊。長者
<line/><line/><페이지 number="ITKC_MO_0577A_A257_540A"/>亦或幷聲導讀。童子則讀甚忙迫。而其聲常在長
<line/>者之前。是犯反敎之嫌。不惟不能領會訓旨。心不
<line/>安定。不成令器。凡此數者。可不深警。</단락>
						<단락 align="left" indent="0">
							<주석 id="D099" type="난외주">趙判樞</주석>絅。往一宰臣家。<주석 id="D100" type="난외주">蔭官</주석>老人。先在座。主人孫兒
<line/>年方六七。甚嬌愛。使兒戱辱蔭官。擬以犬羊。主人
<line/>喜曰。小兒有氣。必興吾門。趙公正色曰。小兒心氣
<line/>未定。雖撻而敎之。使敬長老。猶有不奉其敎。今乃
<line/>敎之以侮辱。兒必認以爲老旣可慢。則兄可慢。父
<line/>可慢。君上亦可慢。幾何不至於犯惡逆也。主人氣
<line/>塞不能言。</단락>
						<단락 align="left" indent="0">
							<페이지 number="ITKC_MO_0577A_A257_540B"/>凡說謊驚嚇。<주석 id="D101" type="난외주">挏膈撂跤</주석>。<주석 id="D102" type="난외주">旋風</주석>舞。<주석 id="D103" type="난외주">商羊步</주석>。<주석 id="D104" type="난외주">筋斗迷藏</주석>。抹
<line/>煤粧人頰。撚紙鍼客鼻。狡獪炫幻之習。皆可禁也。</단락>
						<단락 align="left" indent="0">童子多欲隨發而禁。可爲吉人。凡見人之衣服器用
<line/>玩好之物。勿羡也。勿訾也。勿偸也。勿奪也。勿易也。
<line/>勿匿也。凡己之物。勿吝也。勿耀也。勿恨不如人也。</단락>
						<단락 align="left" indent="0">童子善跳躍。善醎食。故多熱多渴。以致飮水無節。多
<line/>成痼疾。夫習安靜愼飮啖。亦孝順之事也。</단락>
						<단락 align="left" indent="0">童子畧有知識。不可與小婢同遊戱。不可使頑童之
<line/>淫媚者。與之昵遊也。</단락>
						<단락 align="left" indent="0">童女不可使出中門。童子不可使出大門。養冲蒙。防
<line/><line/><페이지 number="ITKC_MO_0577A_A257_540C"/>逸宕。齊家之則也。</단락>
						<단락 align="left" indent="0">冬月<주석 id="D105" type="난외주">圍爐</주석>。弄火畫灰。<주석 id="D106" type="난외주">鼻煤額黔</주석>。頭毛<주석 id="D107" type="난외주">焦卷</주석>。亦可疾也。</단락>
						<단락 align="left" indent="0">乘長者之不在。聚伴<주석 id="D108" type="난외주">吵閙</주석>。無所不至。忽聞長者警欬。
<line/>穴牎窺探。潛步微語。強讀課書。長者其可欺乎。記
<line/>曰。如見其<주석 id="D109" type="난외주">胏</주석>肝。凡爲童子滔滔如是。然此而不改。
<line/>爲小人之有餘。可使深懲而不可恕也。</단락>
						<단락 align="left" indent="0">童子之性。有癖於鮮新。試影自嬌者。此易入於奢<주석 id="D110" type="난외주">汰</주석>。
<line/>父母抑而矯之以儉。使衣麤樸之服也。亦有亂頭
<line/>垢貌。不修衣帶。此非儉也。近於庸陋。不足爲貴。父
<line/>母抑而矯之以精。使之洗濯整飭。無至<주석 id="D111" type="난외주">卛</주석>也。</단락>
						<단락 align="left" indent="0">
							<페이지 number="ITKC_MO_0577A_A257_540D"/>課讀遍數。排定時刻。不可逾越。使之<주석 id="D112" type="난외주">參差</주석>
。余幼時。未
<line/>嘗一日闕課。朝受四五十行。讀五十遍。自朝至暮。
<line/>分排五度。一度十遍。非疾病。未嘗違舛。功程恢恢
<line/>而增長精神。所讀之書。至今猶記大旨。余氣甚孱
<line/>薄。故行遍之數甚少。若使才氣壯旺者。隨力爲程。
<line/>其進不可以極。嘗看諸童子課學。漫無準式。朝日
<line/>旣下牎。受讀太悤悤。因以食。食自托飽滿。遊戱無
<line/>度。日旣昃。始強讀<주석 id="D113" type="난외주">略干</주석>遍。夜又困于睡。不讀誦。明
<line/>日必窘遁受責。日日如是。漸就滅裂。亦有自恃記
<line/>性。百行之文。數遍而誦。它日不能領會。亦可惡也。</단락>
						<단락 align="left" indent="0">
							<페이지 number="ITKC_MO_0577A_A257_541A"/>童子於長者之會。言笑太恣肆。亦不祥也。謙恭愼簡。
<line/>敬聽謹對。明問詳記。其可忽諸。</단락>
						<단락 align="left" indent="0">勿當火而咳。勿溯風而唾。<주석 id="D114" type="난외주">油頭勿枕書。汗手勿執食。</주석></단락>
						<단락 align="left" indent="0">裝書封札。剪束粘搨。必須精詳正一。子弟之職也。</단락>
						<단락 align="left" indent="0">賓客之會。盃盤筆硯。橫縱座間。執事承奉。<주석 id="D115" type="난외주">綽然</주석>有儀。
<line/>無或麤䟽。可以觀其人也。論語曰。敏於事。</단락>
						<단락 align="left" indent="0">凡探高處之物。手雖不及。不以枕曁書帙硯甲。<주석 id="D116" type="난외주">支</주석>于
<line/>足下。</단락>
						<단락 align="left" indent="0">長者使之搔背癢。手若寒。必呵以溫之。或炙火<주석 id="D117" type="난외주">敢搔</주석>。</단락>
						<단락 align="left" indent="0">長者命製詩。勿推托<주석 id="D118" type="난외주">延拖</주석>。專意搆成。亦須詳問字義。
<line/><line/><페이지 number="ITKC_MO_0577A_A257_541B"/>用之而不可。元不用心。<주석 id="D119" type="난외주">勦竊</주석>它人所作。亦勿使它
<line/>人假作。冒以爲己製也。</단락>
						<단락 align="left" indent="0">同學之兒。年雖相若。或有先冠者。稍敬之。勿爾汝也。</단락>
						<단락 align="left" indent="0">掃塵不拘時。五日一洗硯。三日一拂衾褥及席。夫書
<line/>畫<주석 id="D120" type="난외주">籤軸</주석>。隨亂而整。暑月房室。朝夕搜<주석 id="D121" type="난외주">跳蟲</주석>。</단락>
						<단락 align="left" indent="0">方讀書而門外雖有簫皷之聲。不可遽起而疾走也。</단락>
						<단락 align="left" indent="0">
							<주석 id="D122" type="난외주">幼時不能詳記六甲，九九，世系，國號諸名數。則到長
<line/>益鹵莾。至有不能辨臟腑之名。五糓之次及經史
<line/>之篇目者。是不足爲人也。古者小學。先敎名物。故
<line/>六書者小子之學。而名物之淵藪也。周官保氏掌
<line/>之。以敎國子。外史掌之以訓四方。司徒氏掌之。以
<line/>敎萬民。漢興。太史試學童能諷書九千以上。得補
<line/>爲郞。以六軆課最。得爲尙書令史。今之敎小兒。只
<line/>剽竊文字。渝薄淺陋而已。漫不識古道。噫。</주석>
							<line/>
							<페이지 number="ITKC_MO_0577A_A257_541C"/>
						</단락>
						<단락 align="left" indent="0">博奕家兒。全不識文字。擧業家兒。全不識義理。天下
<line/>之可悲者。惟斯而已。雖然。博奕之家陋矣。不足誅。
<line/>至若擧業之家。將以致身也。縱曰黽勉爲之。何不
<line/>少思行義之可貴。不負聖賢之經訓也。</단락>
						<단락 align="left" indent="0">
							<주석 id="D123" type="난외주">圖書編</주석>社學規條曰。古之敎者。敎以人倫。後世記誦
<line/>詞章之習起。而先王之敎亡。今敎童子。惟以孝悌
<line/><line/><페이지 number="ITKC_MO_0577A_A257_541D"/>忠信禮義廉耻爲務。其栽培涵養之方。則宜誘之
<line/>歌詩。以發志意。導之習禮。以肅威儀。諷之讀書。以
<line/>開知覺。今案此三條。亦各有義。謹列于左。</단락>
						<단락 align="left" indent="0">凡歌詩。須要整容定氣。淸朗其聲音。均審其節調。毋
<line/>躁而急。毋蕩而囂。毋<주석 id="D124" type="난외주">餒</주석>而懾。久則精神宣暢。心氣
<line/>和平矣。每學。量童生多少。<주석 id="D125" type="난외주">分爲三班</주석>。每日輪一班
<line/>歌詩。其餘皆就席。斂容肅聽。</단락>
						<단락 align="left" indent="0">凡習禮。須要澄心肅慮。審其儀節。度其容止。毋忽而
<line/>惰。毋沮而詐。毋徑而野。從容而不失之迂緩。修謹
<line/>而不失之拘局。久則禮貌習熟。德性堅定矣。亦如
<line/><line/><페이지 number="ITKC_MO_0577A_A257_542A"/>前分爲三班。日輪一班習禮。餘皆就席。斂容肅覩。</단락>
						<단락 align="left" indent="0">凡授書。不在徒多。但貴精熟。量其資禀。能二百字者。
<line/>只可授以一百字。常使精神力量有餘。則無厭苦
<line/>之患。而有自得之美。諷誦之際。務令專心一志。口
<line/>誦心<주석 id="D126" type="난외주">惟</주석>。字字句句。紬繹反復。抑揚其音節。寬虗其
<line/>心意。久則義理浹洽。聦明日開矣。</단락>
						<단락 align="left" indent="0">夜饌勿多食。食後勿卽卧。凡飮食。屑不可舌舐。汁不
<line/>可指挹。當食勿放笑。朝食不洗面。命曰<주석 id="D127" type="난외주">齷齪</주석>。</단락>
						<단락 align="left" indent="0">凡習字磨墨。點指爪。涴衣服。潑床席。非童則也。</단락>
						<단락 align="left" indent="0">以手書空。心不靜也。以筆<주석 id="D128" type="난외주">醮</주석>涎及水。亂書硯面硯葢。
<line/><line/><페이지 number="ITKC_MO_0577A_A257_542B"/>散漫無次序。心隨而放失。可愳也已。大抵見紙。則
<line/>必雜書大小字。斜仄荒忙。無文理失軆製。其心之
<line/>忽忽閃閃。昭不可掩。亦可哀也。勿汚書硯滴筆筒。</단락>
						<단락 align="left" indent="0">常看世俗子弟。不欺其父母者幾希。迺反究之。則皆
<line/>由於童時。其父母溺愛不敎。以至見欺。不惟其子
<line/>之不孝。盖亦父母之不慈。禮曰。<주석 id="D129" type="난외주">喪父長子。不娶。</주석>又
<line/>曰。<주석 id="D130" type="난외주">寡婦之子</주석>。非有見焉。勿與爲友。皆惡其無父而
<line/>不能敎。女不娶而男不友。雖然。無父男女。豈盡非
<line/>人。盖以禮防言之也。若有父而不能敎子女。與死
<line/>等耳。豈不可哀也哉。</단락>
						<단락 align="left" indent="0">
							<페이지 number="ITKC_MO_0577A_A257_542C"/>狡黠之子弟。不可使習文詞。<주석 id="D131" type="난외주">傅</주석>其智詐。則必作賊。橫
<line/>逸之子弟。不可使學武技。養其暴猛。則必殺人。</단락>
						<단락 align="left" indent="0">世有一種巧詐之童子。對端人正士。則修飭威儀。審
<line/>愼言辭。將若有爲。而察其所行。則傾邪驕逸。無一
<line/>可觀。此眞小人之象也。勿以童子而少恕之也。</단락>
						<단락 align="left" indent="0">朱子與<주석 id="D132" type="난외주">魏應仲</주석>及長子<주석 id="D133" type="난외주">受之</주석>書。持身讀書之方略備。
<line/>今於兩書節而類記之。與魏書曰。起居坐立。務要
<line/>端莊。不可傾倚。恐至昏怠。出入步趍。務要凝重。不
<line/>可<주석 id="D134" type="난외주">剽</주석>
輕。以害德性。謙遜<주석 id="D135" type="난외주">自牧</주석>。和敬待人。無故。不須
<line/>出入少說閑談。恐廢光陰。勿觀雜書。恐分精力。與
<line/><line/><페이지 number="ITKC_MO_0577A_A257_542D"/>子書曰。居處須是居敬。不得倨肆惰慢。言語須要
<line/>諦當。不得戲笑諠譁。凡事謙恭。不得尙氣凌人。自
<line/>取耻辱。交遊之間。尤當審擇。雖是同學。不可無親
<line/>䟽之辨。與魏書曰。所讀經文。不可貪多務廣。<주석 id="D136" type="난외주">涉獵</주석><line/>鹵莾。纔看過。便謂已通。小有疑處。卽便思索。思索
<line/>不通。卽置小冊。逐目抄記。以時省閱。切不可<주석 id="D137" type="난외주">含糊</주석><line/>護短。耻於質問。終身黯黯以自欺也。與子書曰。早
<line/>勉受業。請益質問。不得放過。所聞誨語。逐日箚記。
<line/>見人嘉言善行。則敬慕而記錄之。見人好文字勝
<line/>己者。借來熟看。或傳錄之而資問之。思與之齊。</단락>
						<단락 align="left" indent="0">
							<페이지 number="ITKC_MO_0577A_A257_543A"/>夜行必曳<주석 id="D138" type="난외주">踵</주석>而步。凡行不視前。觸仆多致顚。</단락>
						<단락 align="left" indent="0">非飮食言語。而口常<주석 id="D139" type="난외주">哆</주석>然。非正容也。目睛搖轉不定
<line/>者。其心久放。勿納手于袴。對人勿捫蝨。</단락>
						<단락 align="left" indent="0">
							<주석 id="D140" type="난외주">高景逸</주석>曰。子弟若識名節之<주석 id="D141" type="난외주">隄防</주석>。詩書之滋味。稼穡
<line/>之艱難。便足爲賢子弟矣。又曰。今人自<주석 id="D142" type="난외주">孩<imghj href="KC04968"/></주석>至成
<line/>人。父母之敎。師傅之誨。曾有出於富貴之外者乎。
<line/>根心生色。不言而喩。此念已若天性而眞仁義。反
<line/>若矯揉。安望有起拔沈淪。能自覔求吾之所謂至
<line/>富至貴者。</단락>
						<단락 align="left" indent="0">長者方授童子書。它童子或從旁指說其義。諠聒不
<line/><line/><페이지 number="ITKC_MO_0577A_A257_543B"/>已者。不敬之甚也。呵而抑之。可也。</단락>
						<단락 align="left" indent="0">同學童子所用紙筆。不可奪而專之。自己紙筆。<주석 id="D143" type="난외주">則</주석>慳
<line/>而護藏。惟恐人用也。</단락>
						<단락 align="left" indent="0">𥌒者。性多暴狂。道路之間。不可<주석 id="D144" type="난외주">調</주석>戱。必致歐辱。戒之
<line/>戒之。余於途上。逢𥌒。恐其相觸。必咳而過。凡殘病
<line/>之人。善怒。皆可善待之也。</단락>
						<단락 align="left" indent="0">時時持楊枝刷齒牙。塩滓刮磨。去<주석 id="D145" type="난외주">口過</주석>。防<주석 id="D146" type="난외주">䘌蟲</주석>。若或
<line/>專事冶容。期如淸氷。則是妓女之習也。</단락>
						<단락 align="left" indent="0">或有敬父而畏縮。愛母而放弛。畏縮則愛或未孚。放
<line/>弛則敬或未行。故事父母。敬也愛也。均焉而已矣。</단락>
						<단락 align="left" indent="0">
							<페이지 number="ITKC_MO_0577A_A257_543C"/>鄭童子慶參。從余學。靜厚而勤實。嘗曰處萬事。得其
<line/>善甚難。登溷瑣事也。善登亦難。余聞而嘉之。</단락>
						<단락 align="left" indent="0">
							<페이지 number="ITKC_MO_0577A_A257_543D"/>
							<원주>己巳冬。自一至四十五張。芳村李少年養天若汝書。自四十六至篇終。松谷洪友學洙聖習書。</원주>
						</단락>
					</내용>
				</본문정보>
				<주석정보>
					<주석항목 id="D001" type="난외주">
						<주석명>慝</주석명>
						<주석내용>慝。惡也。</주석내용>
					</주석항목>
					<주석항목 id="D002" type="난외주">
						<주석명>忒</주석명>
						<주석내용>忒。差也。</주석내용>
					</주석항목>
					<주석항목 id="D003" type="난외주">
						<주석명>準</주석명>
						<주석내용>準。則也。</주석내용>
					</주석항목>
					<주석항목 id="D004" type="난외주">
						<주석명>仄</주석명>
						<주석내용>仄。不正貌也。</주석내용>
					</주석항목>
					<주석항목 id="D005" type="난외주">
						<주석명>抱關庸保</주석명>
						<주석내용>抱關。卽監門關。以橫木持城門者。庸傭通。庸保傭賃也。</주석내용>
					</주석항목>
					<주석항목 id="D006" type="난외주">
						<주석명>麥芒</주석명>
						<주석내용>麥芒。麥鬚。含之漸向喉。易入難出。</주석내용>
					</주석항목>
					<주석항목 id="D007" type="난외주">
						<주석명>花蕊</주석명>
						<주석내용>蕊花內。嗅之有毒。或有虫入鼻。生瘡。</주석내용>
					</주석항목>
					<주석항목 id="D008" type="난외주">
						<주석명>易曰。蒙養以正。聖功也。</주석명>
						<주석내용>易。蒙卦也。</주석내용>
					</주석항목>
					<주석항목 id="D009" type="난외주">
						<주석명>韓山子</주석명>
						<주석내용>韓山子。未詳何代何郡人也。世說南宋宗室劉義慶著。卽長沙王著世說十二卷。集林二百卷。義慶長沙王之名也。</주석내용>
					</주석항목>
					<주석항목 id="D010" type="난외주">
						<주석명>蜩</주석명>
						<주석내용>大蟬曰。馬蜩。一名蝒也。</주석내용>
					</주석항목>
					<주석항목 id="D011" type="난외주">
						<주석명>鷇</주석명>
						<주석내용>鷇雀子也。</주석내용>
					</주석항목>
					<주석항목 id="D012" type="난외주">
						<주석명>荑</주석명>
						<주석내용>荑。茆之始生者也。</주석내용>
					</주석항목>
					<주석항목 id="D013" type="난외주">
						<주석명>斤椎鑿</주석명>
						<주석내용>斤。釿也。以鉄爲之。手斧也。俗稱斫爲也。椎格揆。周禮曰終葵也。鑿穿木者。古史考釿鋸鑿。孟莊子始作手斧。三才圖會曰。所以平滅斧跡。似是鏟也。俗名대파。</주석내용>
					</주석항목>
					<주석항목 id="D014" type="난외주">
						<주석명>貫</주석명>
						<주석내용>貫。亦習也。正字通慣作貫。</주석내용>
					</주석항목>
					<주석항목 id="D015" type="난외주">
						<주석명>錐</주석명>
						<주석내용>錐。鑽屬。說文銳器。三才圖會。三稜錐曰鑽。</주석내용>
					</주석항목>
					<주석항목 id="D016" type="난외주">
						<주석명>范宣</주석명>
						<주석내용>范宣子。宣子陳留人。隱遁博綜羣書。</주석내용>
					</주석항목>
					<주석항목 id="D017" type="난외주">
						<주석명>禮曰。男子八年。始敎之讓</주석명>
						<주석내용>禮內則篇。</주석내용>
					</주석항목>
					<주석항목 id="D018" type="난외주">
						<주석명>孔融</주석명>
						<주석내용>孔融字文擧。孔子二十世孫。獻帝時北海太守。太中大夫。</주석내용>
					</주석항목>
					<주석항목 id="D019" type="난외주">
						<주석명>泛稱</주석명>
						<주석내용>泛稱。謂心浮佯應。</주석내용>
					</주석항목>
					<주석항목 id="D020" type="난외주">
						<주석명>才已</주석명>
						<주석내용>才已。猶纔訖。正韻。才與纔通。</주석내용>
					</주석항목>
					<주석항목 id="D021" type="난외주">
						<주석명>訓蒙字會</주석명>
						<주석내용>訓蒙字會。<문자효과 type="격자"/>中宗朝崔世珍著。官內贍副正。</주석내용>
					</주석항목>
					<주석항목 id="D022" type="난외주">
						<주석명>爾雅</주석명>
						<주석내용>爾雅。䟽云釋詁。周公所作。釋言以下或云仲尼所增。子夏所定。叔孫通所益。梁文所補。</주석내용>
					</주석항목>
					<주석항목 id="D023" type="난외주">
						<주석명>急就章</주석명>
						<주석내용>急就章。漢史游著。游官黃門令。漢魏童子皆讀急就章。</주석내용>
					</주석항목>
					<주석항목 id="D024" type="난외주">
						<주석명>小學紺珠</주석명>
						<주석내용>小學紺珠。宋王應麟輯。應麟字伯厚。渙儀人。官內翰尙書。</주석내용>
					</주석항목>
					<주석항목 id="D025" type="난외주">
						<주석명>偏旁</주석명>
						<주석내용>凡字之以類分部曰偏旁。</주석내용>
					</주석항목>
					<주석항목 id="D026" type="난외주">
						<주석명>正韻</주석명>
						<주석내용>正韵明宋濂等纂。濂字景濂。浦江人。號龍門子。官翰林學士。</주석내용>
					</주석항목>
					<주석항목 id="D027" type="난외주">
						<주석명>字典</주석명>
						<주석내용>字典。卽康煕字典。張玉書等纂。淸一統志玉書字素存。鎭江府人。官文華殿太學士。謚文貞。</주석내용>
					</주석항목>
					<주석항목 id="D028" type="난외주">
						<주석명>正譌</주석명>
						<주석내용>正譌。元周伯琦著。伯琦字伯溫。饒州人。由國子生。官翰林直學士。</주석내용>
					</주석항목>
					<주석항목 id="D029" type="난외주">
						<주석명>拘</주석명>
						<주석내용>拘。謂曲礙不通。</주석내용>
					</주석항목>
					<주석항목 id="D030" type="난외주">
						<주석명>穎悟</주석명>
						<주석내용>穎悟。謂穎發覺悟。</주석내용>
					</주석항목>
					<주석항목 id="D031" type="난외주">
						<주석명>箑</주석명>
						<주석내용>箑。扇也。草笠。以黃草纖織。産松都。今俗新郞及掖隷內吹司僕牽馬夫。優人幷戴之。</주석내용>
					</주석항목>
					<주석항목 id="D032" type="난외주">
						<주석명>不肖</주석명>
						<주석내용>不肖。猶不似。史記丹朱不肖。言不能繼堯之道。詩小雅伐木篇。</주석내용>
					</주석항목>
					<주석항목 id="D033" type="난외주">
						<주석명>任氏希壽</주석명>
						<주석내용>任希壽小字芾男。承旨瑋子。文藝夙成。工畫傳神。年十七夭。</주석내용>
					</주석항목>
					<주석항목 id="D034" type="난외주">
						<주석명>撇</주석명>
						<주석내용>撇。擊也。見譯語類解言。以石礫散投。</주석내용>
					</주석항목>
					<주석항목 id="D035" type="난외주">
						<주석명>方揩</주석명>
						<주석내용>方揩。謂字軆方正。書法楷正。註楷不艸。率正不偏邪。</주석내용>
					</주석항목>
					<주석항목 id="D036" type="난외주">
						<주석명>假手呈券</주석명>
						<주석내용>假手呈券。謂借述呈試券也。</주석내용>
					</주석항목>
					<주석항목 id="D037" type="난외주">
						<주석명>渝靡</주석명>
						<주석내용>渝靡。謂渝薄披靡也。</주석내용>
					</주석항목>
					<주석항목 id="D038" type="난외주">
						<주석명>團雪溜</주석명>
						<주석내용>溜流同。今小兒馳驟川氷之戱。</주석내용>
					</주석항목>
					<주석항목 id="D039" type="난외주">
						<주석명>孔子曰。父母惟其疾之憂。</주석명>
						<주석내용>孔子曰以下。論語爲政篇。</주석내용>
					</주석항목>
					<주석항목 id="D040" type="난외주">
						<주석명>徒咳乾笑</주석명>
						<주석내용>強嗽曰徒咳。苟哂曰乾笑。</주석내용>
					</주석항목>
					<주석항목 id="D041" type="난외주">
						<주석명>貼頭揚手</주석명>
						<주석내용>垂頭曰貼頭。擺手曰揚手。</주석내용>
					</주석항목>
					<주석항목 id="D042" type="난외주">
						<주석명>記</주석명>
						<주석내용>記禮記曲禮。</주석내용>
					</주석항목>
					<주석항목 id="D043" type="난외주">
						<주석명>了了</주석명>
						<주석내용>了了。慧也。語錄解分明之意。</주석내용>
					</주석항목>
					<주석항목 id="D044" type="난외주">
						<주석명>肫肫</주석명>
						<주석내용>肫肫。誠愨貌。</주석내용>
					</주석항목>
					<주석항목 id="D045" type="난외주">
						<주석명>臬</주석명>
						<주석내용>臬。門橜。爾雅曰。在地爲臬。</주석내용>
					</주석항목>
					<주석항목 id="D046" type="난외주">
						<주석명>俗臼</주석명>
						<주석내용>俗臼。謂如木石臼陷然。謂陷於俗習。</주석내용>
					</주석항목>
					<주석항목 id="D047" type="난외주">
						<주석명>陶淵明</주석명>
						<주석내용>陶淵明。在晉名淵明。在宋名潛。字元亮。晉安帝時人。官彭澤令。號五柳先生。謚靖節。有文集。</주석내용>
					</주석항목>
					<주석항목 id="D048" type="난외주">
						<주석명>籃輿</주석명>
						<주석내용>籃輿。卽箯輿。以竹爲之。古無制。疑。元亮刱造。</주석내용>
					</주석항목>
					<주석항목 id="D049" type="난외주">
						<주석명>子路之負米</주석명>
						<주석내용>仲由。字子路。孔子弟子。弁人。爲親負米百里。</주석내용>
					</주석항목>
					<주석항목 id="D050" type="난외주">
						<주석명>夫子之釣弋</주석명>
						<주석내용>釣鉤魚也。弋以絲繫矢射禽獸。孔子少貧賤。爲養與祭。或釣弋。</주석내용>
					</주석항목>
					<주석항목 id="D051" type="난외주">
						<주석명>冊葉</주석명>
						<주석내용>白葉。謂冊葉空而不書處。</주석내용>
					</주석항목>
					<주석항목 id="D052" type="난외주">
						<주석명>複</주석명>
						<주석내용>複。謂重疊句讀。</주석내용>
					</주석항목>
					<주석항목 id="D053" type="난외주">
						<주석명>吶</주석명>
						<주석내용>吶。訥同言難也。</주석내용>
					</주석항목>
					<주석항목 id="D054" type="난외주">
						<주석명>兪左尹</주석명>
						<주석내용>兪左尹。字淸甫。杞溪人。採摭我東先賢嘉言善行。彙成一篇。</주석내용>
					</주석항목>
					<주석항목 id="D055" type="난외주">
						<주석명>羽翼</주석명>
						<주석내용>羽翼。如鳥之有羽翼也。</주석내용>
					</주석항목>
					<주석항목 id="D056" type="난외주">
						<주석명>學記</주석명>
						<주석내용>學記。禮記篇名。</주석내용>
					</주석항목>
					<주석항목 id="D057" type="난외주">
						<주석명>童孺之習。擧皆厭讀書。耻執役。至於一切嬉技。不勸
而能。不敎而勤。象戱，圍碁，雙陸，骨牌，紙牌，擲柶，意
錢，從政圖，擲石毬，八道行成。皆曉解。則父兄儕友。
嘉奬才智。如或不能焉。則人皆嘲笑。何其痼也。凡
耗精神亂志氣。廢工業薄行檢。資爭競養譎詐。甚
至溺於賭錢。蕩敗財産。迺陷刑辟。故爲父兄者。嚴截呵禁。或潛置技具。焚裂而楚撻之可也。余性謹
拙。自幼無爭較之心。不惟一生不執技具。至如世
俗童子所爲唐音。初中終及草榜。亦不爲之。吾家
子弟。庶幾恪遵。毋或敗度。</주석명>
						<주석내용>象戱棋雙陸柶並見上骨。牌以骨爲之。一名牙牌。正字通俗傳宋宣化二年。設牙牌。三十二扇。計點一百二十七。四人同舖。人各八扇。分點數多寡。爲勝負。高宗詔頒天下。今謂骨牌未必自宣和始也。紙牌謂葉子。戱天祿識餘。唐咸通始。三才圖會。引五雜組云。自三代始。倭按說云。出於南蠻。用厚紙內白外黑。畫文靑赤色。我國紙牌。以厚油紙爲之。有老少八目。每目有將俗。稱投牋。或闘錢。意錢。謂攤錢穴擊。後漢梁冀傳。有意錢戱。三才圖會。掘地穴可容錢覘穴。擲錢入穴。謂自得取之。穴外錢任敵擊之。中則爲勝。我國意錢。亦同。從政圖。古骰子選格。又稱陞官圖。唐李郃骰子選格。宋劉蒙叟楊億彩選格。卽今陞官圖。慵齋叢話。河浩亭崙作從政圖。李白江敬輿崔明谷錫鼎。著從政圖冊。而與河相公作小異。石毬以石爲丸。旣擲復承俗名攻器。八道行成俗。名八田攷路。三才圖會云。不知其始今羣童。拈三字。以唐人詩應之。名曰初中終章。艸榜謂以紙書詩賦高下。入缿筩抽之。得最謂之登科兆。</주석내용>
					</주석항목>
					<주석항목 id="D058" type="난외주">
						<주석명>褪</주석명>
						<주석내용>褪。卸衣也。</주석내용>
					</주석항목>
					<주석항목 id="D059" type="난외주">
						<주석명>貼如</주석명>
						<주석내용>帖如。妥帖之意。</주석내용>
					</주석항목>
					<주석항목 id="D060" type="난외주">
						<주석명>騾驢</주석명>
						<주석내용>騾。似驢而健。李時珍曰。大于驢。健于馬。力在腰。後有鎖骨。不開。故未孳乳。其類五。牝驢交馬生者。騾。牡馬交驢生者駃騠。牡驢交牛生者馲𩢷。牡牛交驢生者䮰𩦺。牡牛交馬生者駏驉。<imghj href="MO_0577A_A257_536C_010"/>擾也。</주석내용>
					</주석항목>
					<주석항목 id="D061" type="난외주">
						<주석명>茶</주석명>
						<주석내용>茶茗也。神農食經。久服令人有力。悅志。陸羽茶經。一茶二檟三蔎四茗五荈。有五種。</주석내용>
					</주석항목>
					<주석항목 id="D062" type="난외주">
						<주석명>梵唄</주석명>
						<주석내용>梵唄。猶僧人誦經。俗稱引導。字彙羗戎吟聲。說文西域謂頌曰唄。許邪擧重勸力聲。猶俗於矣。沙也。囉嗊歌曲。天祿識餘曰古樓名。陳後主所建。唐元稹廉問。浙東妓女。劉探春善唱此曲。</주석내용>
					</주석항목>
					<주석항목 id="D063" type="난외주">
						<주석명>強硬</주석명>
						<주석내용>強硬。謂堅牢不柔軟。</주석내용>
					</주석항목>
					<주석항목 id="D064" type="난외주">
						<주석명>齒垽</주석명>
						<주석내용>齒垽謂齒滓。</주석내용>
					</주석항목>
					<주석항목 id="D065" type="난외주">
						<주석명>衣係髮組</주석명>
						<주석내용>係緊。衣纓組辮髮紤。</주석내용>
					</주석항목>
					<주석항목 id="D066" type="난외주">
						<주석명>纖媚</주석명>
						<주석내용>纖媚。謂細瑣傾邪。</주석내용>
					</주석항목>
					<주석항목 id="D067" type="난외주">
						<주석명>鵓鴿</주석명>
						<주석내용>鵓鴿。鳩屬。一名鵓鴣。今人家養者。六書故云。聲若布糓。又謂步姑。陸佃曰。鴿性善合。凡鳥䧺乘雌。惟鴿。䳄乘䧺。逐月生子。</주석내용>
					</주석항목>
					<주석항목 id="D068" type="난외주">
						<주석명>李陳玉</주석명>
						<주석내용>李陳玉。字石守。號謙菴。明吉水人。有退思堂集。</주석내용>
					</주석항목>
					<주석항목 id="D069" type="난외주">
						<주석명>弱冠</주석명>
						<주석내용>曲禮。二十曰弱冠。</주석내용>
					</주석항목>
					<주석항목 id="D070" type="난외주">
						<주석명>鄒南臯</주석명>
						<주석내용>雛南臯。名元標。字爾瞻。明吉水人。萬曆進士。官都御史。謚忠介。</주석내용>
					</주석항목>
					<주석항목 id="D071" type="난외주">
						<주석명>子思</주석명>
						<주석내용>子思。諱伋。子思字也。伯魚之子。孔子之孫。述仲尼意。撰中庸。</주석내용>
					</주석항목>
					<주석항목 id="D072" type="난외주">
						<주석명>周子</주석명>
						<주석내용>周子。諱惇頤。字茂叔。初諱敦實。宋道州營道縣人。家居濂溪。號濂溪。</주석내용>
					</주석항목>
					<주석항목 id="D073" type="난외주">
						<주석명>段容思</주석명>
						<주석내용>段容思。名堅守。可久。明蘭州人。景泰進士補南陽府。建志學書院講濂洛書。</주석내용>
					</주석항목>
					<주석항목 id="D074" type="난외주">
						<주석명>陳緱山</주석명>
						<주석내용>陳緱山。未詳何代何郡人。</주석내용>
					</주석항목>
					<주석항목 id="D075" type="난외주">
						<주석명>薛思庵</주석명>
						<주석내용>薛思庵。名敬之。字顯之。明渭南人。成化貢入太學。陞華府同知。詳於理氣。</주석내용>
					</주석항목>
					<주석항목 id="D076" type="난외주">
						<주석명>栗谷先生敎小兒有十七條</주석명>
						<주석내용>擊蒙要訣無此十七條。似是栗谷全書所載。</주석내용>
					</주석항목>
					<주석항목 id="D077" type="난외주">
						<주석명>矇然</주석명>
						<주석내용>矇然。不明貌。</주석내용>
					</주석항목>
					<주석항목 id="D078" type="난외주">
						<주석명>摺</주석명>
						<주석내용>摺謂疊衣領。</주석내용>
					</주석항목>
					<주석항목 id="D079" type="난외주">
						<주석명>拖</주석명>
						<주석내용>拖謂曳袴係。</주석내용>
					</주석항목>
					<주석항목 id="D080" type="난외주">
						<주석명>齊襪</주석명>
						<주석내용>齊襪則自不蹕。</주석내용>
					</주석항목>
					<주석항목 id="D081" type="난외주">
						<주석명>徒手</주석명>
						<주석내용>徒手。謂不以箸也。</주석내용>
					</주석항목>
					<주석항목 id="D082" type="난외주">
						<주석명>粉帖</주석명>
						<주석내용>粉帖。木札。或厚紙。塗油粉滑白。可書拭之。復白如故。</주석내용>
					</주석항목>
					<주석항목 id="D083" type="난외주">
						<주석명>皸</주석명>
						<주석내용>皸。凍裂。金壺字考皸瘃凍瘡也。</주석내용>
					</주석항목>
					<주석항목 id="D084" type="난외주">
						<주석명>籰</주석명>
						<주석내용>籰。紙鳶之收絲器。</주석내용>
					</주석항목>
					<주석항목 id="D085" type="난외주">
						<주석명>風車</주석명>
						<주석내용>風車。俗名回回兒。削竹粘紙。遇風回回。</주석내용>
					</주석항목>
					<주석항목 id="D086" type="난외주">
						<주석명>流涎</주석명>
						<주석내용>說文曰。涎。卽慕欲口涎。盖欲食涎自流。</주석내용>
					</주석항목>
					<주석항목 id="D087" type="난외주">
						<주석명>孟子曰。飮食之人。則人賤之。</주석명>
						<주석내용>孟子曰以下。見孟子告子篇。</주석내용>
					</주석항목>
					<주석항목 id="D088" type="난외주">
						<주석명>自暴自棄</주석명>
						<주석내용>自暴。拒以不信。自棄。絶以不爲。</주석내용>
					</주석항목>
					<주석항목 id="D089" type="난외주">
						<주석명>澁</주석명>
						<주석내용>澁。不通利也。</주석내용>
					</주석항목>
					<주석항목 id="D090" type="난외주">
						<주석명>滑</주석명>
						<주석내용>滑。似利而浮雜也。</주석내용>
					</주석항목>
					<주석항목 id="D091" type="난외주">
						<주석명>白鹿洞</주석명>
						<주석내용>白鹿洞。在南康。朱子重建書院。聚徒設䂓。洞在廬山之南。唐李渤隱此。養白鹿因名其洞。南唐建書院。聚學徒。宋太宗頒書籍官洞主。朱子知南康軍請于朝。重建書院。聚徒設䂓。</주석내용>
					</주석항목>
					<주석항목 id="D092" type="난외주">
						<주석명>張子</주석명>
						<주석내용>張子。諱載。字子厚。居橫渠以爲號宋仁宗時人。</주석내용>
					</주석항목>
					<주석항목 id="D093" type="난외주">
						<주석명>李貳相尙毅</주석명>
						<주석내용>李尙毅。字而遠。號少陵。驪興人。<문자효과 type="격자"/>宣祖丙戌文科。官左贊成贈領議政。有文集。</주석내용>
					</주석항목>
					<주석항목 id="D094" type="난외주">
						<주석명>鈴</주석명>
						<주석내용>鈴以銅爲之圜形。半裂其口。錮銅珠鳴之。</주석내용>
					</주석항목>
					<주석항목 id="D095" type="난외주">
						<주석명>簑笠</주석명>
						<주석내용>簑蓑同。簑笠農人所戴。以備雨。盖有箬笠。竹皮造。又有簦笠。急就篇註。大而有把。手執以行。謂簦。小而無把首戴以行。謂笠。我東之俗。以竹與葭。編如簟。無有把者。江海漁父。京肆商賈。亦多戴之。</주석내용>
					</주석항목>
					<주석항목 id="D096" type="난외주">
						<주석명>頤</주석명>
						<주석내용>賾</주석내용>
					</주석항목>
					<주석항목 id="D097" type="난외주">
						<주석명>成童</주석명>
						<주석내용>成童。禮記內則註。年十五以上。糓梁傳。覊貫註。八歲以上。</주석내용>
					</주석항목>
					<주석항목 id="D098" type="난외주">
						<주석명>葉</주석명>
						<주석내용>葉冊張也見上</주석내용>
					</주석항목>
					<주석항목 id="D099" type="난외주">
						<주석명>趙判樞</주석명>
						<주석내용>趙判樞字日章。號龍洲。漢陽人。仁祖丙寅文科。官吏判。選湖堂。典文衡。謚文簡。有書院及文集。判樞官名。卽中樞府判事。從一品也。</주석내용>
					</주석항목>
					<주석항목 id="D100" type="난외주">
						<주석명>蔭官</주석명>
						<주석내용>蔭官。卽人臣有勳勞。祿其子孫。如樹庇下。</주석내용>
					</주석항목>
					<주석항목 id="D101" type="난외주">
						<주석명>挏膈撂跤</주석명>
						<주석내용>挏膈。手摩人胷腋。使之痒而笑也。撂跤。卽角觝。自秦二世。始以力相觝。兩兩相當猶今角戱。俗名試凜。</주석내용>
					</주석항목>
					<주석항목 id="D102" type="난외주">
						<주석명>旋風</주석명>
						<주석내용>旋風。回風張袖。回身而舞。如回風。</주석내용>
					</주석항목>
					<주석항목 id="D103" type="난외주">
						<주석명>商羊步</주석명>
						<주석내용>商羊步以一足跳行。商羊一足鳥名。翻身倒音。</주석내용>
					</주석항목>
					<주석항목 id="D104" type="난외주">
						<주석명>筋斗迷藏</주석명>
						<주석내용>筋斗。優人戱也。敎坊記。漢武帝時一小兒始翻筋斗。羣兒閃匿。搜索。謂迷藏。</주석내용>
					</주석항목>
					<주석항목 id="D105" type="난외주">
						<주석명>圍爐</주석명>
						<주석내용>圍爐。圍坐爐邊。</주석내용>
					</주석항목>
					<주석항목 id="D106" type="난외주">
						<주석명>鼻煤額黔</주석명>
						<주석내용>鼻煤。灰點鼻端。額黔。薰烟額黑。</주석내용>
					</주석항목>
					<주석항목 id="D107" type="난외주">
						<주석명>焦卷</주석명>
						<주석내용>焦卷。謂頭髮欲燒屈曲。</주석내용>
					</주석항목>
					<주석항목 id="D108" type="난외주">
						<주석명>吵閙</주석명>
						<주석내용>吵閙喧譁作挐。記大學傳六章。</주석내용>
					</주석항목>
					<주석항목 id="D109" type="난외주">
						<주석명>胏</주석명>
						<주석내용>肺</주석내용>
					</주석항목>
					<주석항목 id="D110" type="난외주">
						<주석명>汰</주석명>
						<주석내용>汰。奢之過。</주석내용>
					</주석항목>
					<주석항목 id="D111" type="난외주">
						<주석명>卛</주석명>
						<주석내용>卛。麤卛也。</주석내용>
					</주석항목>
					<주석항목 id="D112" type="난외주">
						<주석명>參差</주석명>
						<주석내용>參差。謂多寡不齊。</주석내용>
					</주석항목>
					<주석항목 id="D113" type="난외주">
						<주석명>略干</주석명>
						<주석내용>若干。數未定辭。禮曲禮。陳註。數始於一。成於十。干字從一從十。若干。謂或如一或如十。凡數之未定也。</주석내용>
					</주석항목>
					<주석항목 id="D114" type="난외주">
						<주석명>油頭勿枕書。汗手勿執食。</주석명>
						<주석내용>油頭汗手。慮其漬染。</주석내용>
					</주석항목>
					<주석항목 id="D115" type="난외주">
						<주석명>綽然</주석명>
						<주석내용>綽然。寬裕也。論語學而篇。</주석내용>
					</주석항목>
					<주석항목 id="D116" type="난외주">
						<주석명>支</주석명>
						<주석내용>支。牚也拄也。謂以物拄足。補其長也。</주석내용>
					</주석항목>
					<주석항목 id="D117" type="난외주">
						<주석명>敢搔</주석명>
						<주석내용>敢搔。卽敬搔意。</주석내용>
					</주석항목>
					<주석항목 id="D118" type="난외주">
						<주석명>延拖</주석명>
						<주석내용>延拖。猶遷延。</주석내용>
					</주석항목>
					<주석항목 id="D119" type="난외주">
						<주석명>勦竊</주석명>
						<주석내용>勦竊。謂擥取。禮曲禮。無勦說。</주석내용>
					</주석항목>
					<주석항목 id="D120" type="난외주">
						<주석명>籤軸</주석명>
						<주석내용>唐四庫書。各有牙籤牙軸。以別經史子集。唐經籍志曰。經白牙軸紅牙籤。史靑牙軸綠牙籤。子紫牙軸碧牙籤。集綠牙軸白牙籤。</주석내용>
					</주석항목>
					<주석항목 id="D121" type="난외주">
						<주석명>跳蟲</주석명>
						<주석내용>玉篇跳虫。卽蚤也。善齧人。</주석내용>
					</주석항목>
					<주석항목 id="D122" type="난외주">
						<주석명>幼時不能詳記六甲，九九，世系，國號諸名數。則到長
益鹵莾。至有不能辨臟腑之名。五糓之次及經史
之篇目者。是不足爲人也。古者小學。先敎名物。故
六書者小子之學。而名物之淵藪也。周官保氏掌
之。以敎國子。外史掌之以訓四方。司徒氏掌之。以
敎萬民。漢興。太史試學童能諷書九千以上。得補
爲郞。以六軆課最。得爲尙書令史。今之敎小兒。只
剽竊文字。渝薄淺陋而已。漫不識古道。噫。</주석명>
						<주석내용>六甲。甲子甲戌甲申甲午甲辰甲寅。史記黃帝命大撓作甲子。以十干十二支相乘爲六甲。自九九八十一。至一如一也。史記黃帝命隷首。作九數籌法。世系謂氏族源派。國號中國則自上古至元明淸。我東則自檀君朝鮮至我朝。萬萬世。臟五臟。腑六腑。詳見周禮疾醫註。及本草綱目。經有十三經。史有二十二史。六書六軆書法也。剽竊劫取如盜也。盖六軆謂古文。孔子壁中書也。奇字卽古文而異者也。篆謂小篆。秦程邈所作也。隷書亦程邈作。而主徒隷從簡易也。繆篆其文屈曲。以刻印章也。虫書爲虫鳥之形。以書幡信也。國號中國。則上古五龍。攝提合雒。連通叙命循蜚因提禪。通䟽仡。謂十紀伏羲炎帝黃帝謂三皇。金天顓頊帝嚳帝堯帝舜謂五帝。夏商周謂三代。秦漢蜀漢時。魏吳自立爲三國。而蜀漢爲正統。晉自南宋南齊南梁南陳謂南朝。自北魏北齊北周謂北朝。隋唐自後梁後唐後晉後漢後周謂五季。宋元皇明。自堯甲辰。至明永曆壬寅。四千十九年。淸自順治甲申。至嘉慶壬申。爲一百六十九年。我東則檀君朝鮮箕子朝鮮衛滿朝鮮謂三朝鮮。四郡漢武置。二府漢昭合四郡置。馬韓辰韓弁韓謂三韓。新羅高勾麗百濟謂三國高麗自檀君戊辰。至高麗恭讓壬申。揔三千七百二十五年。<문자효과 type="격자"/>本朝朝鮮萬萬世。肝心脾肺腎爲五臟。咽喉大膓小膓膽膀胱爲六腑。易書詩周禮儀禮禮記左氏春秋公羊春秋糓梁春秋爾雅孝經論語孟子謂十三經。史記前漢書後漢書三國志晉書宋書南齊書梁書陳書魏書北齊書後周書南史北史隋書唐書五代史宋史遼史金史元史明史謂二十二史。而並舊唐史或稱二十三史。</주석내용>
					</주석항목>
					<주석항목 id="D123" type="난외주">
						<주석명>圖書編</주석명>
						<주석내용>圖書編。明章潢著。潢字本淸。南昌人。</주석내용>
					</주석항목>
					<주석항목 id="D124" type="난외주">
						<주석명>餒</주석명>
						<주석내용>餒飢。乏氣不充也。</주석내용>
					</주석항목>
					<주석항목 id="D125" type="난외주">
						<주석명>分爲三班</주석명>
						<주석내용>三班。猶三等。謂分童三班也。</주석내용>
					</주석항목>
					<주석항목 id="D126" type="난외주">
						<주석명>惟</주석명>
						<주석내용>惟。思也。</주석내용>
					</주석항목>
					<주석항목 id="D127" type="난외주">
						<주석명>齷齪</주석명>
						<주석내용>齷齪。語錄解。急促局陋貌。謂不精㓗。</주석내용>
					</주석항목>
					<주석항목 id="D128" type="난외주">
						<주석명>醮</주석명>
						<주석내용>蘸。染也。</주석내용>
					</주석항목>
					<주석항목 id="D129" type="난외주">
						<주석명>喪父長子。不娶。</주석명>
						<주석내용>喪父長子。不娶。見大戴禮本命解。又見家語。</주석내용>
					</주석항목>
					<주석항목 id="D130" type="난외주">
						<주석명>寡婦之子</주석명>
						<주석내용>寡婦之以下。見禮記防記。</주석내용>
					</주석항목>
					<주석항목 id="D131" type="난외주">
						<주석명>傅</주석명>
						<주석내용>傅。附同。傅會也。正字通。曲意黨同曰。傅會。</주석내용>
					</주석항목>
					<주석항목 id="D132" type="난외주">
						<주석명>魏應仲</주석명>
						<주석내용>魏應仲。宋國子學正掞之子。</주석내용>
					</주석항목>
					<주석항목 id="D133" type="난외주">
						<주석명>受之</주석명>
						<주석내용>受之。名塾。朱子長子也。蔭補將仕郞。受業於呂東萊。</주석내용>
					</주석항목>
					<주석항목 id="D134" type="난외주">
						<주석명>剽</주석명>
						<주석내용>剽亦輕也。</주석내용>
					</주석항목>
					<주석항목 id="D135" type="난외주">
						<주석명>自牧</주석명>
						<주석내용>自牧。自養也。易謙卦。卑以自牧。</주석내용>
					</주석항목>
					<주석항목 id="D136" type="난외주">
						<주석명>涉獵</주석명>
						<주석내용>涉獵。猶獵者涉水登山。不能精詳。前漢書賈山傳。涉獵書記。不能爲醇儒。</주석내용>
					</주석항목>
					<주석항목 id="D137" type="난외주">
						<주석명>含糊</주석명>
						<주석내용>含。凾通。凾胡。語錄解。不分明也。</주석내용>
					</주석항목>
					<주석항목 id="D138" type="난외주">
						<주석명>踵</주석명>
						<주석내용>踵。足跟卽趾也。</주석내용>
					</주석항목>
					<주석항목 id="D139" type="난외주">
						<주석명>哆</주석명>
						<주석내용>哆。張口。詩小雅哆兮哆兮。</주석내용>
					</주석항목>
					<주석항목 id="D140" type="난외주">
						<주석명>高景逸</주석명>
						<주석내용>高景逸名攀龍。見上。</주석내용>
					</주석항목>
					<주석항목 id="D141" type="난외주">
						<주석명>隄防</주석명>
						<주석내용>隄防。猶界限也。</주석내용>
					</주석항목>
					<주석항목 id="D142" type="난외주">
						<주석명>孩<imghj href="KC04968"/></주석명>
						<주석내용>孩提。小兒知孩笑可提抱者。說文。孩小兒笑也。</주석내용>
					</주석항목>
					<주석항목 id="D143" type="난외주">
						<주석명>則</주석명>
						<주석내용>則下。似落亦不可。</주석내용>
					</주석항목>
					<주석항목 id="D144" type="난외주">
						<주석명>調</주석명>
						<주석내용>調。嘲笑也。</주석내용>
					</주석항목>
					<주석항목 id="D145" type="난외주">
						<주석명>口過</주석명>
						<주석내용>口過。口臭也。醫書胃火食欝。生口臭也。䘌虫食齒也。</주석내용>
					</주석항목>
					<주석항목 id="D146" type="난외주">
						<주석명>䘌蟲</주석명>
						<주석내용>矧齶間有小虫。齧而朽缺。亦曰齲。</주석내용>
					</주석항목>
				</주석정보>
				<연계정보>
					<연계항목 type="이미지" 연계시작="ITKC_MO_0577A_A257_533A" 연계종료="ITKC_MO_0577A_A257_543D"/>
				</연계정보>
			</레벨4></레벨3></레벨2></레벨1></아이템>