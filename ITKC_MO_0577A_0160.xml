<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0160" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A257_233A"/>靑莊館全書卷之十六 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0160_010" type="문체" 자료생성일="2006-11-30">
				<메타정보>
					<제목정보>
						<제목>雅亭遺稿[八]○書[二]</제목>
					</제목정보>
				</메타정보>
			
<레벨4 DCI="ITKC_MO_0577A_0160_010_0010_2006_A257_XML" id="ITKC_MO_0577A_0160_010_0010" type="최종정보" 자료생성일="2006-11-30">
					<메타정보>
						<제목정보>
							<제목>族姪復初</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">金氏之至。獲奉手牘。以諗平安狀。兼受惺惺穴一<주석 id="D001" type="난외주">緘</주석>。<line/>
紅日壓簷。汗漿可灑。舐燥毫。將短髭。爲帖括之文者。<line/>
有何好緣。得此淸凉。嗟今之世。非諂則謗。其切切正<line/>
䂓。槩稀也。非吾心溪。其誰砭我。然前書曰。聞從隣貴<line/>
<line/>
<페이지 number="ITKC_MO_0577A_A257_233B"/>擧業。不佞眼根不慧。自謂宰相無擧業。進士非貴人。<line/>
故對之曰。何貴之有云耳。夫愛人也深。則憂人也遠。<line/>
有時而疑阻焉。斯由於好議人長短者。倡爲托跡。朱<line/>
門。有附炎之心。非胸中寡欲者之言。一傳再傳。使至<line/>
于心溪之耳中也。盖吾姪心溪。學問人也。且不佞畧<line/>
有謹拙之目。而一謁長者之後。擧雜然譁曰。渠將爲<line/>
學問耶。仍以沮擾之也。何心溪之遽信浮言。而反疑<line/>
不佞之平生也。心溪以吾家之宗子。年參差而心照<line/>
映也。讀焉遊焉。離則思焉。會則樂焉。詩以言懷。書以<line/>
論襟。何嘗有一件半箇。托跡朱門。蠅營狗苟。吮癰舐<line/>
<line/>
<페이지 number="ITKC_MO_0577A_A257_233C"/>痔。爲進身之地也哉。三年同閈。聲氣漠然。忽於前冬。<line/>
叙以外戚。託以文交。一日十簡。口訊間之。繼以來見。<line/>
此和仲所以目觀也。不佞鯫生也。旣無尾生孝己之<line/>
行。又乏段干泄柳之操。於是修同里來往之禮。此不<line/>
過尋常隨例人事爾。無悲無喜。不𧏮不痛。以謝人之<line/>
先訪。爲托跡進身。則非鐵論也。巧哉。媢我者之腹也。<line/>
以趨炎逐臭之言。使之風聞。亂聒淸凉之耳界也。夫<line/>
東國之庶類者。<문자효과 type="격자"/>朝家之大禁。宗族之大僇也。中士<line/>
恥與談討。下流爲之嗤罵。幾不齒於人類。賢者蒙辱。<line/>
黠者陷辟。其爲蹤跡。盖亦難矣。其趨附勢焰。進取榮<line/>
<line/>
<페이지 number="ITKC_MO_0577A_A257_233D"/>途者。談何<주석 id="D002" type="난외주">客</주석>易也。抽黃對白。文慣程式。顧影徘徊。善<line/>
爲媚嫵。蜜口蠟言。嫺於辭令。飛章馳牘。詞翰翩翩。伺<line/>
察聲味。承接便利。握籌佩鑰。數計了然。玩好便適。以<line/>
奉起居。凡此數者。皆發身之堦。涉世之門也。心溪顧<line/>
吾平生。可謂能之乎。心溪勸以移家。愛之憂之。其亦<line/>
周章。然買舍之錢。貸諸友生。非盡吾物。心溪所知也。<line/>
舍賣則錢報。安可得上奉老親。下貯妻兒之所乎。隱<line/>
麖博考載籍。書之于簡。雜以己見。或可采取否。來諸<line/>
書。可傳于松峴耳。家大人信息不聞。將月矣。叔母風<line/>
痺畧瘳耳。揮汗疾書。言不盡意。使吾眞淸虛眞放曠。<line/>
<line/>
<페이지 number="ITKC_MO_0577A_A257_234A"/>亦非吉祥美名也。况本不淸虛。本不放曠者乎。心溪<line/>
愼許可而重諾人也。言一出口。信如金石。無淸曠之<line/>
實。而有淸曠之名焉。而曰如莊周曰如老聃。則挾左<line/>
道之目隨之矣。固知心溪激之之意。而反非庇護之<line/>
道也。人或問之。則但曰吾家有痴叔。盖有志於擧業。<line/>
而才不逮者也云。而詢詢導我於眞實地頭。使水涸<line/>
霜降時節。不失爲漢之郡國三老醇謹有古人風。則<line/>
於吾足矣。心溪印可否。</단락>
<단락 align="left" indent="1">隱麖二字。是何義。而麖是何獸耶。<문자효과 type="격자"/>字彙。麖。同麠。<line/>
說文。麖大鹿也。爾雅。麖大鹿。牛尾一角。山海經。尸<line/>
<line/>
<페이지 number="ITKC_MO_0577A_A257_234B"/>山獸多麖註。似鹿而小黑色。盖麖皮黑而宜靴者<line/>
也。宋輿服志曰。乾道七年。用靴。以黑革爲之云。則<line/>
靴色黑而用麖皮。可知也。李羣玉乞靴詩曰。越客<line/>
南來誇桂麖。良工用意巧裁成。則直呼靴爲麖。如<line/>
呼鼔爲鼉。呼杖爲藜。呼蠅拂爲麈之類也。桂麖之<line/>
桂。意地名。桂州桂嶺之桂也。隱麖之隱。亦或地名<line/>
歟。亦或如隱几隱囊之隱歟。莊子隱几註。隱。憑也。<line/>
禮記玉藻。退則坐取屨。隱辟而后屨註。隱辟而屨。<line/>
不敢向人着屨也。則隱麖。亦取隱辟而着屨之意<line/>
歟。</단락>
<단락 align="left" indent="0"><페이지 number="ITKC_MO_0577A_A257_234C"/>前者漢江。風恬波息。利涉而歸。眷屬安穩。是可幸也。<line/>
卽惟寒緊。起居如何。持馬者忘了笠帽。在萬奴家云。<line/>
願趁卽收置。以付後便如何。大手笄套。果無𧏮來之<line/>
耳。</단락>
<단락 align="left" indent="0">冬暖不見氷。幾箇冷措大。能免波波吒吒。然恐爲之<line/>
病祟。此時承帖。以審侍事平安。何等欣慰。眉皺於催<line/>
租聲。貧涯固然也。然何不順遣。不佞之門。日見債徒。<line/>
<주석 id="D003" type="난외주">例</주석>如鴈隊。且慰帖眉頭。遜辭以待耳。家大人以感冒<line/>
違和。焦熬何言。返夢菴上樑文。百忙濟以大懶。尙未<line/>
把筆。</단락>
<단락 align="left" indent="0"><페이지 number="ITKC_MO_0577A_A257_234D"/>霧雨淋淋。冬令甚弛。未知君子保嗇珍重否。德懋。日<line/>
前老親稅駕。承拜三年之外。團欒之樂。不可勝言。但<line/>
奔走陞補學製。良苦。以是大器老兄禱宅之文。百忙<line/>
不能搆。姑竢後日耳。</단락>
<단락 align="left" indent="0">嘉樹葱蒨。豊草綠縟。卽想巖居川觀。日益淸美。德懋。<line/>
飯沙磊磊。門齒挫酸。疊日苦呻。腫血濃黃。甚妨咀嚼。<line/>
且奴病不能持馬。而家君憂其步往。今又蹲坐。天下<line/>
事何其多缺也。返夢菴上樑文。初意逢着大器。始欲<line/>
把筆。細思之。旣許大器。則它言何可關心。仍搆兒郞<line/>
偉以上。而但返夢之義。想來依俙。幸略列其要。以寄<line/>
<line/>
<페이지 number="ITKC_MO_0577A_A257_235A"/>斯便。前所著返夢菴記。亦可示之否。秀野射飮之禮。<line/>
其果行之否。</단락>
<단락 align="left" indent="0">疇昔書至。出遊湖上。未修謝書。今憑昌輝口裏。諦心<line/>
溪平安樣。仍知今年暑氣雖毒。不敢入靜者腹中。不<line/>
佞與穉兒輩。病暍涔涔。苦事苦事。前書所謂一人伊<line/>
人。沒姓沒名。張三李四。不辨誰某。尋思移晷。粗占一<line/>
人。無乃前日蒼栗園裏被酒淋漓時。語次所及一段<line/>
某人耶。如影如烟。殊不歷歷。雖然。心溪愛我之至。疑<line/>
忽闖生。盃蛇亂眞。牀牛歸幻。書法森嚴。筆鉞飛騰。以<line/>
吾弱綿。且恧且懼。瑟縮無光。絶勝愈風之檄。辟瘧之<line/>
<line/>
<페이지 number="ITKC_MO_0577A_A257_235B"/>詩。洒然泠然。裨我弘多。然試評來書。蜂屯蝟起。摠是<line/>
疑膜。嗟夫。心溪者。不佞之十年知心也。慮從情起。惑<line/>
隨愛生。下語之際。不諒微心。十年之心溪。疑猶如此。<line/>
半面之某人。交當云何。秪恐蟯蛔輩。投閒而起。簧舌<line/>
萋菲。心溪之疑。愈往而愈不可脫。人來見我。我往謝<line/>
之。人泛語之。我亦泛應之。邂逅於它室。隨例酬答。逢<line/>
着於途。擧手一揖。以此爲陷溺。以此爲漸染。排之斥<line/>
之。有若塗炭衣冠者然。心溪未免杞國之憂。割席之<line/>
諷。亦是隔靴爬癢。奈何奈何。但恨心溪之眼光。不能<line/>
內燭不佞之心。不佞之心光。不能外燭心溪之眼。黃<line/>
<line/>
<페이지 number="ITKC_MO_0577A_A257_235C"/>茅白葦。彌望無際。願借一炬。洞然焚蕩。不亦大快哉。<line/>
世之所謂交道分數層截。不啻千百。以心溪之慧識。<line/>
亦應揣摩濃郁矣。世固有一見二見而漬汚者矣。亦<line/>
有千見萬見而不漬汚者矣。心溪則眞以不佞。爲一<line/>
見漬汚者。不佞眞以心溪。爲不眞知不佞者。昔人曰。<line/>
願見一知己而死。嘗以爲激言也。心甚薄之。伊今誦<line/>
之。諒非虛語。心溪何不明言其人之姓也名也。大筆<line/>
論斷。秪含糊不發。作藏頭說話曰。伊人也一人也。憚<line/>
它人之知之也。似亦是些子兒處世法也。不佞之待<line/>
伊人。亦用此等法也。好笑好笑。心溪之耳朶甚脆。㝡<line/>
<line/>
<페이지 number="ITKC_MO_0577A_A257_235D"/>易搖撼。昔者有隣貴之譏。于今數年。果探其實贓否。<line/>
眇然一身。每爲人疑訝間物。痛自刻責而已。不佞實<line/>
愧踰垣之潔。心溪或類投杼之惑。各自勉戒。其在此<line/>
歟。言甚絮煩。揮汗數升。只吐大畧。惟明目平心。究竟<line/>
用意處。勿令人見之也。</단락>
<단락 align="left" indent="0">奉讀手書。書雖卒卒。未竟其尾。心境宛然。可歷歷想<line/>
得也。金水亭遊。壯哉。可使如吾不健步者。聞風聳動<line/>
之不已。伊者起居何如。白雲山中老叔父。奉拜於數<line/>
年之外。鬚髮猶疇昔。歡幸不勝也。不佞飢瘡莫遏。有<line/>
時涔涔卧。自愧筋力不猶人也。䆋聲舘主人。昨日遺<line/>
<line/>
<페이지 number="ITKC_MO_0577A_A257_236A"/>不佞書。能拈䆋聲二字。儘奇士也。寄秋月帖。今付呈<line/>
耳。</단락>
<단락 align="left" indent="0">春回歲改。政是君子進新德之機。卽惟是時。軆內吉<line/>
祥。且伏問秀野丈席道軆若何。德懋舊病才愈。系巾<line/>
頮面。已六七日。然老親旅遊黃州。除夕之懷。尤難抑。<line/>
吾秋月。應理會吾心中也。和仲氏爲宣傳官。我門其<line/>
有光矣。竢途泥乾凈。步出以展積抱。</단락>
<단락 align="left" indent="0">今年第一月。又已三分缺矣。然雪簷旭永。緬想讀書<line/>
聲遒邁。若出金石。家禮䟽瀹之工。漸就頭緖否。秀野<line/>
丈席起居若何。而李大器安穩否。遡𨓏。德懋盛壯之<line/>
<line/>
<페이지 number="ITKC_MO_0577A_A257_236B"/>年。暗覺去去淸羸。神氣有時濛濛。不知其何故而然<line/>
也。睡味如啖蔗。飯味如喫蠟。此又何故也。笑笑。圖日<line/>
晴泥乾。做親戚情話。在早晩。</단락>
<단락 align="left" indent="0">此歲已九十餘日。未一奉晤。耿結何可道。旱甚。起居<line/>
珍重否。近日以何爲究竟法耶。聞墾闢石田。此是美<line/>
消息。實工程。獻賀且羡不已。如不佞者。日益懦弱。覓<line/>
昏睡。使老親飢之。自念其罪無所業。何其無才也。</단락>
<단락 align="left" indent="0">揮汗涔涔。奉惠幅。如甘露灑頂。淸凉沁透。鄙人穉少<line/>
病暍。累日煩酲煩酲。來書芒寒色正。凜然有不可犯<line/>
之氣。敢不字字奉之。爲天球弘璧。但世界窄如藕孔。<line/>
<line/>
<페이지 number="ITKC_MO_0577A_A257_236C"/>大君子口角。恐不可如是犀利英氣太露耳。願涵淵<line/>
宏博。做了混混氣像。非持獻老氏之術也。</단락>
<단락 align="left" indent="0">獻陵之遊。一生難忘。何必彈絲吹竹。引白持螯。然後<line/>
爲遊乎哉。人與馬起送。仙然赴諾以謀半日之歡也。<line/>
南樵夫先生。亦在玆云耳。僮則一盂稻飯。馬則一桶<line/>
糠糜可也。高峯揷天。緬想淸陰，桐溪。何令人泣下之<line/>
甚也。</단락>
<단락 align="left" indent="0">此歲前後。高人閒踪。再到城市。俱不過蓬廬。固知事<line/>
係忙廹。瞻悵之心。匪比尋常。春寒惻惻。不審玆辰。起<line/>
居珍重否。德懋每當春生之始。瘦顔崢嶸。骨節酸痛。<line/>
<line/>
<페이지 number="ITKC_MO_0577A_A257_236D"/>神委而氣沮。今年滋甚。古者杜征南沈休文之瘦弱。<line/>
似與此身同流人。而勳業文藻。照映至今。如我者。瘦<line/>
則徒瘦。弱則徒弱。沒做半箇事名。不得不笑奈何。省<line/>
墓之行。遷延蹲縮。怕寒㥘泥。亦係孱病。可歎。向旣有<line/>
西遊之約。來月不遠。何其寥寥也。近聞之。弦菴亦欲<line/>
聯轡同行。玆豈非天下之勝事耶。從近惠然。以叙<주석 id="D004" type="난외주">揆</주석><line/>
離。而兼議西事也。浙杭儒士問答。亦附此弟如何。</단락>
<단락 align="left" indent="0">前春瘟疫。一邨牢騷。伏聞奉廟主。出居他里。今聞大<line/>
都乾凈。旣危復安云。獻賀不一二。德懋昔時出遊浿<line/>
城。壯觀前後朝鮮及高勾麗之古基。㝡可悅者。井字<line/>
<line/>
<페이지 number="ITKC_MO_0577A_A257_237A"/>田。區畫歷然。狂秦以後。天下所無者也。</단락>
<단락 align="left" indent="0">今夜霽月紛紛。坐談吾家。心溪子津津牙吻。未知此<line/>
際。做了那想。春雨如沐。花事益催。諸朋日營芳謀。挽<line/>
我不捨。勾當花局。可以往集豫告矣。月中。睡草，楚亭<line/>
詩一紙。寄去。</단락>
<단락 align="left" indent="0">久矣。不奉吾心溪也。德懋從長山歸以來。信音太濶<line/>
也。春樹禽鳴。山翠蘸衣。政是心溪危冠匡坐。書聲悠<line/>
揚時也。德懋纏粘幹務。不奏其功。但虛費日力。奈何。<line/>
非久可進步門庭。將懽然相對。油油其容色也。</단락>
<단락 align="left" indent="0">別後有風有雨。萬山中霜烟澹漠。樹聲秋濤。樹色朝<line/>
<line/>
<페이지 number="ITKC_MO_0577A_A257_237B"/>霞。想心溪耳與眼。尤覺踈朗。寒菴搖落。共大器談及<line/>
不佞幾遭也。再昨果還山否。</단락>
<단락 align="left" indent="0">承初四日書。仍諦初六爲南縣之行。當此大冬霜雪<line/>
貿貿。綿裘葛屨。何以跋涉。奴人曰。今卄日之際。廼旋<line/>
云。信然否。德懋閉戶蝟縮。有時讀書。作伊吾聲而已。<line/>
徐妹之疾少已。甚喜。日前大器來尋。立談而別。悵悵。<line/>
來書二件。當如托致之耳。秀野先生贈序。尙不就緖。<line/>
自知愧恧。然早晩當成耳。豈敢忘之哉。但性懶才澁<line/>
事冗。坐此三病耳。雪中之步。聞之如入水晶宮琉璃<line/>
洞。矧伊親自穿踏乎。政想伊時秋月肚中。瑤心瑤肺。<line/>
<line/>
<페이지 number="ITKC_MO_0577A_A257_237C"/>玲玲瓏瓏。何容不佞滓語。呵呵。</단락>
<단락 align="left" indent="0">阿弟至。謹聞平安狀。何等慰心。頃者弄璋之慶。不勝<line/>
獻賀。恨不登時試聲知英物。而手摩嶢嶢之頭玉也。<line/>
信宿談懷。近者攸稀。不可忘也。猶有餘悵。立春天寒。<line/>
名實不相叶。拜手書。洽慰洽慰。德懋厥日步歸雖困。<line/>
江腹甚堅。以平步推之。凡七百步。其不愳可知也。</단락>
<단락 align="left" indent="0">秋雷轟轟。寒暄不適。恭惟起居安吉。德懋經歷塲中。<line/>
得失姑舍。無事歸來是幸。諸儒劻勷。躪而致死者一<line/>
人。破壞肢節者三人。豈不怕哉。霜落雪打。秋事方急。<line/>
將貰馬數日後。穫稻於天安之庄。若然則卄日恐不<line/>
<line/>
<페이지 number="ITKC_MO_0577A_A257_237D"/>趁矣。奈何。四月詩寄之。和之甚好。古韋帶。可以圍君<line/>
子之腰。臨行。心搖搖如懸㫌。此亦家計爲累。可嘆。</단락>
<단락 align="left" indent="0">德懋凌晨入院。侵昏而歸。將以筋力報<문자효과 type="격자"/>國。微躬之<line/>
勞。不足恤也。來書縷縷。莊誦不已。何嫌何疑。未必更<line/>
提。何以則永𣅯良宵。穩做娓娓之話耶。</단락>
<단락 align="left" indent="0">悲夫。本菴先生之奄棄後學。尙何言哉。斯文之統緖。<line/>
士林之依仰。將若之何。慟矣慟矣。窃想足下十餘年<line/>
服事。樑摧之痛。其何堪耐。如不佞者。品材愚下。雖不<line/>
能執贄委身事之。而平日眷愛。亦云摯矣。不覺涕泗<line/>
之橫集。職事縻身。末由奔哭。只自悚恧。奈奈何何。往<line/>
<line/>
<페이지 number="ITKC_MO_0577A_A257_238A"/>見李鑄菴。叙此衷曲而來耳。史筌。今十日已<문자효과 type="격자"/>進之<line/>
矣。</단락>
<단락 align="left" indent="0">五禮通攷。今年從燕市來。貯於內閣。近日刑部尙書<line/>
秦蕙田所輯。旣名五禮。則亦另修喪禮。與徐健菴。少<line/>
有同異。凡百二十冊。其爲書詳悉可觀。其直則不可<line/>
知耳。士夫家未暇有之。四庫全書。踰十萬卷。活字先<line/>
印其<imghj href="KC00900"/>要者二萬餘卷。活字。卽木字也。其序。卽詔文<line/>
也。後當得送古之帙。卽中國俗語曰套。我國曰匣。</단락>
<단락 align="left" indent="0">向者逢別。倐如迅電。春序垂改。仰玆者。侍餘起居淸<line/>
毖。德懋衝風犯雨。僅僅赴任。詞訟日積。簿書絡續。癯<line/>
<line/>
<페이지 number="ITKC_MO_0577A_A257_238B"/>頰崢嶸。神氣不佳。千里淹留。雲山渺然。戀<문자효과 type="격자"/>闕思親。<line/>
忱懷不耐其耿耿。靑鬢堪彫。奈何。</단락>
<단락 align="left" indent="0">邇來信息阻絶。不禁翹想。德懋一直勞薪。神精幾敝。<line/>
意謂做官者。萬事豪健。今來不如做措大時。著了袈<line/>
裟事更多。諒非虛語。呵呵。秪以家中四兒爲痘甚順。<line/>
爲幸。</단락>
<단락 align="left" indent="0">此歲秪三日。老大之懷。想與之同。頃者承惠狀。滿幅<line/>
皆伊日寒甚爲問。何以作行李縷縷慮念之言也。何<line/>
其鄭重。不勝感荷。德懋勞役襞積。不得調養。尤自懊<line/>
惱。何當相逢。聊作半晝一夕之話。年來此事。猶未易<line/>
<line/>
<페이지 number="ITKC_MO_0577A_A257_238C"/>辦。風塵俗吏。只事口腹。撫躬恧赧。奈如之何。方値持<line/>
被。姑不備。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>緘</주석명>
							<주석내용>鍼</주석내용>
						</주석항목>
						<주석항목 id="D002" type="난외주">
							<주석명>客</주석명>
							<주석내용>客疑容</주석내용>
						</주석항목>
						<주석항목 id="D003" type="난외주">
							<주석명>例</주석명>
							<주석내용>列</주석내용>
						</주석항목>
						<주석항목 id="D004" type="난외주">
							<주석명>揆</주석명>
							<주석내용>睽</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_233A" 연계종료="ITKC_MO_0577A_A257_238C"/>
						<연계항목 type="번역문" 연계시작="ITKC_BT_0577A_0140_010_0010" 연계종료="ITKC_BT_0577A_0140_010_0010"/>
					</연계정보>
				</레벨4>
<레벨4 DCI="ITKC_MO_0577A_0160_010_0020_2006_A257_XML" id="ITKC_MO_0577A_0160_010_0020" type="최종정보" 자료생성일="2006-11-30">
					<메타정보>
						<제목정보>
							<제목>內弟朴稚川 <원주>宗山</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">月前失了弱女。雖孩抱中物。惻惻于中。今始少定矣。<line/>
由來書卷。束閣不親。自入此月。粗杜牖跪處。做靜養<line/>
法。有時間斷。只憎此漢之躁擾耳。聞近讀典謨。進也<line/>
否。是書古文之鼻祖。匪倍加工夫。不可得其彷彿。豈<line/>
它子史之倫哉。</단락>
<단락 align="left" indent="0">南至夜。得一律。試觀之。煮豆靑烟翳夕林。荒庭散步<line/>
竚君尋。萬家燈白梅齊暖。五夜鷄長雪又深。新曆黃<line/>
<line/>
<페이지 number="ITKC_MO_0577A_A257_238D"/>柑驚節物。大音玄酒見天心。不知雷起於何處。淸坐<line/>
寥寥一笑吟。題曰。至夜共明五賦。明五者。讀伴李氏<line/>
奎昇也。修齊平治。不獨堯典然也。凡讀經史。以大學<line/>
三綱領八條目。頭頭參究。則幾乎得道理矣。此法余<line/>
近始覺得。比如天地間萬物萬事。細究則陰陽五行。<line/>
無不配了也。</단락>
<단락 align="left" indent="0">來幅中得之不過 <원주>缺</원주> 失也。亦可推之語。老蒼老蒼。余<line/>
於此事。旣非東門吳之不近人情。詎同子夏之過怛<line/>
傷已。雖無似。欲周旋於二子間耳。然每誦白傅詩。有<line/>
云。汝異下殤應殺禮。吾非上聖詎忘情。適符吾事。故<line/>
<line/>
<페이지 number="ITKC_MO_0577A_A257_239A"/>亦未嘗不黯然齎恨。</단락>
<단락 align="left" indent="0">人間善事。務作我物。爲布帛茶飯。不可斯須離。得之<line/>
則生。不得之則死。爲心可也。今有人於此。家甚貧。嘗<line/>
慷慨憤然曰。吾當爲農作。如此如此。爲商販。如此如<line/>
此。家致鉅萬。爲富家翁。其言甚幹辦。而若拱手閑閑。<line/>
塊坐無營。饘粥不繼。安在其爲富家翁哉。反不如守<line/>
分安貧。不虛大其言之爲愈也。此言雖小。可以喩大。<line/>
近觀一書。有曰。高不可欺者。天也。尊不可欺者。君也。<line/>
內不可欺者。親也。外不可欺者。人也。四者。旣不可欺。<line/>
心其可欺乎。心不欺。人其欺我乎。余於此。三復不已<line/>
<line/>
<페이지 number="ITKC_MO_0577A_A257_239B"/>曰。此是誠宲工夫。▣▣不忍獨饗。持以贈君。</단락>
<단락 align="left" indent="0">或將古人格言。涉獵看過。愈於沁沁閑過。而涵泳之<line/>
功。每患不足。盖其禀受浮輕也。力思其矯之之方而<line/>
已。近得一談。曰。開明心術。變化氣質。此八字。不泛忽。<line/>
須留心也。</단락>
<단락 align="left" indent="0">君者。方今之少年壯男子爾。少陵有曰。健如黃犢走<line/>
復來。正謂少年子矣。一入塲屋。猶有三日委頓。不能<line/>
步五里之地。此惰其四軆者也。仲由負米。買臣採薪。<line/>
其果冉冉苦欲死乎。君較此等人。則哺乳卧襁之呱<line/>
呱者也。我言非戱。</단락>
<단락 align="left" indent="0"><페이지 number="ITKC_MO_0577A_A257_239C"/>泠齋堅跪。臨誦往昔聖哲格言。有時字墨不與眸子<line/>
相爲謀也。此何故也。惟君靜居讀趣雋永。未知攻得<line/>
何書。君平生粤有一字可病者。雖忘之拋之。剗而除<line/>
之。不少惜也。君其知之乎。懶字也。遷延時日。荒凉心<line/>
地者。皆坐此也。可懼可懼。若以利刃。鑿了懶字。必有<line/>
竇如釜。卽以勤字一箇。洽洽塡之。其爲精敏博達君<line/>
子。在不言也。玆雖類俳優。於君則可爲良劑也。</단락>
<단락 align="left" indent="0">今年頻下雪。遺蝗入地。麥豊可知。且霿淞花皓皓滿<line/>
林條。亦穰兆也。預爲田居者。奉賀也。君書有之曰。誇<line/>
大太過。傷君子之言意。文不可易而論也。爾言是矣。<line/>
<line/>
<페이지 number="ITKC_MO_0577A_A257_239D"/>噫噫。余見多矣。稍解嘲花弄月。則已滿鼴鼠腹矣。不<line/>
知此外有無限好境。何有得得揚揚。自以爲奇男子<line/>
哉。大開眼者在傍玩。則眞蜉蝣蠛蟣虱蚊蜹矣。</단락>
<단락 align="left" indent="0">平生中元日之悲。自今年始而最也。從今以往。雖百<line/>
元日。余之不樂自如也。除夕余自書曰。崑崙山可移<line/>
措於東南。兒時之樂。不可以復也。玆豈獨增賤齒之<line/>
感也。</단락>
<단락 align="left" indent="0">君詩態藹如春雲。非野狐外道張口吐數斗塵垢者<line/>
所可道。然有鶯兒對燕子者。可歎其瑜中瑕耳。若以<line/>
詩家律令繩之。罪當勘城朝舂鬼薪戒之歟。近日有<line/>
<line/>
<페이지 number="ITKC_MO_0577A_A257_240A"/>一奇事。心溪宗姪。來宿弊廬。張燭談古聖賢。談已則<line/>
復泛閱墳典。各有輸嬴。夜旣闌燭落。余手束縕取火<line/>
煤灰。栖鬂復整頓。接續未了書。絶勝於張三李四閒<line/>
是閒非也。</단락>
<단락 align="left" indent="0">凡當新歲。必有大悔咎大覺悟。未知如君妙年。有何<line/>
之悔之悟耶。心溪有言曰。非年食人。惟人食年。斯言<line/>
儘有味。願世上聡明子。不素呑年光。文章有悟處。然<line/>
後立脚。勿以中郞。爲末季怪品侮之。齋心靜會。必透<line/>
得玲瓏竇一轉眼。則萬物皆吾文章也。君才古質。故<line/>
以此救之。然豈一切沈湎於是物。流宕忘返也乎哉。<line/>
<line/>
<페이지 number="ITKC_MO_0577A_A257_240B"/>每當以此輩。賓禮待之。不可喚入我室。反以主人事<line/>
之也。守株膠柱。爲文之大忌。惟君思所以轉活之。余<line/>
又噉一年。猶舊痴奈何。</단락>
<단락 align="left" indent="0">君之五詩一文一書。頓無舊日肉氣胖俗骨格。崚崚<line/>
如尖峰秋鶻。睥睨狡兎。奇哉奇哉。</단락>
<단락 align="left" indent="0">君之科義。果是斤兩文字。而粤聞先覺攸訓。科文奇<line/>
崛爲禁忌。只纚纚收拾。毛皮上過去。余今春與數三<line/>
等輩攻是文。自以爲淺之又淺。鋒稜銷挫。而如元遜<line/>
菴，尹聖文，張雲章。皆是文之領袖。見吾所譔。以爲圭<line/>
角太露。决非禮闈中體裁。余未嘗懣然心服。操毫更<line/>
<line/>
<페이지 number="ITKC_MO_0577A_A257_240C"/>爲之。猶依舊也。於是笑而拋之矣。今君之筆力奇古。<line/>
過於吾數層。似非君所長也。</단락>
<단락 align="left" indent="0">半宵半晝。情話堪悅。俺蒙暑百里。從妹之轎。凡七八<line/>
顚。我心七八驚。葛店雷風大雨。打油帽。耳根牢騷。馬<line/>
加驟。人倍迅。疾駈三十里。如赴敵之兵。歸則初夜矣。<line/>
殊鄕游宦。頓無風味。只有一段寄懷處。堂名寒竹。李<line/>
凌壺大篆。頗遒勁。北窓下紫竹數百挺。風來翛翛。時<line/>
把弟臂。聯吟消搖良可樂也。玄也能讀。松也無病否。<line/>
阿川乃有此二雛。吾安得不老蒼也。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_238C" 연계종료="ITKC_MO_0577A_A257_240C"/>
						<연계항목 type="번역문" 연계시작="ITKC_BT_0577A_0140_010_0020" 연계종료="ITKC_BT_0577A_0140_010_0020"/>
					</연계정보>
				</레벨4>
<레벨4 DCI="ITKC_MO_0577A_0160_010_0030_2006_A257_XML" id="ITKC_MO_0577A_0160_010_0030" type="최종정보" 자료생성일="2006-11-30">
					<메타정보>
						<제목정보>
							<제목>白良叔 <원주>東佐</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0"><페이지 number="ITKC_MO_0577A_A257_240D"/>與兄別多箇日。心常悄然。以夢相逢握手。說不盡抱。<line/>
每被晨鷄叫罷。居然吾在吾枕褥。了了潛想。兄之居<line/>
遠在抱州百里外矣。不審兄亦如吾情否。仲夏毒熱。<line/>
兄所愼如何。溪山林石之佳。能叶素抱。脫然沉疴祛<line/>
體否。戀戀不能忘。雖有過失。誰其箴之。雖有佳言。誰<line/>
其聽之。惆悵惆悵。拙詩宿昔吟置。適多役事。未入兄<line/>
察。玆始呈之。幸望暇日和贈。以替對晤。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_240C" 연계종료="ITKC_MO_0577A_A257_240D"/>
						<연계항목 type="번역문" 연계시작="ITKC_BT_0577A_0140_010_0030" 연계종료="ITKC_BT_0577A_0140_010_0030"/>
					</연계정보>
				</레벨4>
<레벨4 DCI="ITKC_MO_0577A_0160_010_0040_2006_A257_XML" id="ITKC_MO_0577A_0160_010_0040" type="최종정보" 자료생성일="2006-11-30">
					<메타정보>
						<제목정보>
							<제목>尹曾若 <원주>可基</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">間者濶焉。嘳嘳㗲㗲。執事之顔貌話言。只往來于中<line/>
心。尺牘之問。先墜於案。奉讀三四。敢不謝而且愧。先<line/>
<line/>
<페이지 number="ITKC_MO_0577A_A257_241A"/>審執事之平安。與隔滯之懷。已而掇其讀。覆紙面。闔<line/>
眼潛思曰。不見曾若者。旬且月。我不得先曾若問。曾<line/>
若先我而問。豈獨區區乎替面舒懷而止哉。應必以<line/>
古人之道勉我也。吾將畢讀焉。仍端坐更讀。果爾心<line/>
開目明。曠然發蒙。何幸鹵莾之質。得此勸勤之諭。執<line/>
事旣示我以古之人交道。僕請言今之人交道。以報<line/>
焉。今之所謂而金蘭而膠漆者。徒以諧謔狎昵。爲切<line/>
磋硺磨。彼以謾語對之。此必欣欣曰知心。知心亦必<line/>
以謾語報之。所與酬應者。女色博奕等事薰染之。自<line/>
以爲淸致。優游度日。以至歲暮。一不以道義相輔導。<line/>
<line/>
<페이지 number="ITKC_MO_0577A_A257_241B"/>過失相䂓箴。萬一如執事者。以古人之道箴之。必展<line/>
然而笑。若風之過于耳。甚者於心不平。又強以謾語<line/>
嘲之。終不服也。箴之者。至于再至于三。則隱然心怒。<line/>
仍與之踈。噫噫。交之道存乎。交之道不存乎。執事平<line/>
日以我爲可友交。益久而少不以謾語相加。惟能講<line/>
學問談文章。如今又以文字。警戒之䂓箴之。不怠焉。<line/>
於僕則可謂益矣。於執事則未見其不損也。僕雖謭<line/>
劣。亦能知古今人交道之不同。且受執事之䂓箴。而<line/>
不隱然心怒。縱與執事論交道。亦不可謂不益也。來<line/>
詩敬審。辭意蒼古。亦可謂奇健。愈往而愈變。然詩不<line/>
<line/>
<페이지 number="ITKC_MO_0577A_A257_241C"/>必每每奇健。亦時有溫厚可也。尊兄察之否。</단락>
<단락 align="left" indent="0">曾若莫以不頻逢嗟之。但安置吾意內而不棄擲。雖<line/>
千里猶對面。十年猶朝暮遇也。盈尺之牘。亦足以宛<line/>
覿須眉。靜接精神。曾若空然下平地。瞥眼之間。添了<line/>
一齡。復入北漢去。於心快乎。假使逃入蜀山中。燒三<line/>
千里棧道。陰平。更設戍兵。魚腹。排虎鳥龍蛇之陳。然<line/>
何來新歲月。從天而降。粘着渾身。則元䂓塵。猶可以<line/>
蒲葵扇障之。此雖日萬洗沐。不可少解脫。我有一棊<line/>
譜。持獻足下。以見在年三百六十日爲紋楸。以吾之<line/>
才業之年紀爲對局人。長以快勝年紀爲要法。使彼<line/>
<line/>
<페이지 number="ITKC_MO_0577A_A257_241D"/>爲無心之着我才業。則加十分力。保萬全勢。泉漲火<line/>
燒。兎起鶻落。大喝一聲。我師得雋。來年之局。如此。又<line/>
來年之局又如此。雖百年。我其日休矣。進玉。口含甘<line/>
露。噀沾病樹。待觀其溢現之花耶。夫譽之病誣也。居<line/>
然喩我。曰袁曰鍾。何其濫也。縱令中郞更生。伯敬復<line/>
出。奈明文選。無一隙地何。某雖無狀。其所立意。與進<line/>
玉大殊異。而亦無相關涉。彼住山北。吾住城西。不害<line/>
爲彼爲彼吾爲吾。正如鼻竪眼橫。紙白墨玄。稻垂麥<line/>
仰。鶴長鳧短。進玉之言曰。楚語齊語。吳粤閩蜀語。鄕<line/>
譚土音。見在各殊。此至言也。誰知天壤之間。有一進<line/>
<line/>
<페이지 number="ITKC_MO_0577A_A257_242A"/>玉生出來。快脫文墨蹊逕。奇奇怪怪。淋漓縱橫。手探<line/>
<주석 id="D001" type="난외주">魰</주석>舘。舌湧蜃樓。吾固知雖日脅之以曹溪之棒。雲門<line/>
之喝。不少改也。或譏其非平陸坦途。而遙峰絶巓也。<line/>
曰循危不如就安。又以爲菽粟可長飽。龍眼荔支。不<line/>
扶人氣。噫。不惟人知之。吾亦知之。雖然。今有人平地<line/>
立見二華揷天。秀色橫蟠。掩目而過曰。危哉危哉。仙<line/>
厨珍品。羅列於前。間之以脫粟飯。掉頭珍品。而頓頓<line/>
喫飯。豈人情哉。公庭爭訴之牒。科塲程式之券。非進<line/>
玉猶可連車載也。某主趣而欲靈。進玉主氣而已幻。<line/>
某全平不欲也。全奇不能也。故四分平六分奇。時行<line/>
<line/>
<페이지 number="ITKC_MO_0577A_A257_242B"/>坦途。時入深山。進玉憤而拔鄙吝萌。悶而滌塵垢囊。<line/>
以衡霍峨眉。爲蟻封彈丸。愈矯激而愈探奇之不已。<line/>
懸度鑿通。無所不至。其心亦悲矣。某非鼎峙而異進<line/>
玉者。眞不及而自異者。嵩山如卧。華山如立。不害爲<line/>
山也。壞裙化蝶。百合花亦化蝶。翩翩則一也。秺矦。休<line/>
屠人也。漢人不猜之。邛竹杖土蘆布。蜀物也。身毒國<line/>
愛之。張三之砌。植黃牡丹。李四之池。發靑蓮花。卽相<line/>
艶玩。未必欲牡丹於池。蓮花於砌也。某與進玉。其各<line/>
立意如斯而已。何必猜疑攻戰。又不可俯首聽命。甘<line/>
心臣妾。試語進玉。惟我其知進玉也。進玉之知我。亦<line/>
<line/>
<페이지 number="ITKC_MO_0577A_A257_242C"/>如此。不亦榮歟。我評虞裳。可謂金稱定星。黃鍾眞黍。<line/>
進玉心猶不滿。畵蛇足。續貂尾。掇拾古人名字而云<line/>
云。非月朝評。則點鬼簿。凡曰如古人某。勝於古人某<line/>
者。皆紅朽之粟也。進玉猶作套語耶。其論足下詩。雖<line/>
曰殊軌。各具眼孔。亦不相碍。而任它自在。何損於足<line/>
下。古人有擬月以眉者。又有以鎌擬者。大小雖殊。模<line/>
寫月形。月又自如也。</단락>
<단락 align="left" indent="0">恭承惠牘。頗慰索居。詳審旨趣之趨善。不覺斂容。以<line/>
弟之百無一善鹵莾蔑裂之資。執事每愛而顧問。不<line/>
勝愳恧。汗出如漿。然其爲人也。甚迂踈固滯。能知聖<line/>
<line/>
<페이지 number="ITKC_MO_0577A_A257_242D"/>賢與愚不肖之相去。如天壤隔絶。欲與古人爲期。而<line/>
但生也晩。蝺蝺而獨行。漸未免乎輕浮。興言及此。面<line/>
鐵十重。愚豈無其中。而只緣餙其外以言此哉。實有<line/>
天地鬼神。昭布森列。可質其心矣。執事之心。其亦良<line/>
苦。愚豈不<주석 id="D002" type="난외주">渴</주석>誠以告哉。人生日用。莫不由於五倫。此<line/>
豈異常難行之道哉。只在乎隨其當然之理而已。惟<line/>
讀書可以進。書豈老，莊，班，馬之謂哉。要不出大學，小<line/>
學其它聖賢之書。皆可以開心進智。惟執事。勉之勉<line/>
之。愚者之言。猶一二可取者也。</단락>
<단락 align="left" indent="0">昨夜之遊樂乎。遵狹路以歸。閴寂無人。倉影逶迤。簷<line/>
<line/>
<페이지 number="ITKC_MO_0577A_A257_243A"/>牙亘地。歷歷如雉堞。叫絶可人入門。燈色熒熒。仍讀<line/>
諸名賢武夷九曲記。眉目飛舞。恨無吾友在旁。憑枕<line/>
勉強睡。睡中數更鼓。已四叩矣。</단락>
<단락 align="left" indent="0">僕近事藥裹。且値歲暮。志頗瞿瞿。劬書欲勤。不遑啽<line/>
哢。閣置筆硏。叨受寵章。亟欲仰答<주석 id="D003" type="난외주">菁</주석>華。蕭索中止者<line/>
數。復而思之。不忍孤負。敢和瓊韻。未免草草。語稍眞<line/>
率。或可取意。謹致淸案。伏惟我曾若。不罪不罪。</단락>
<단락 align="left" indent="0">春雨滴。隣柳倍生靑。宴坐無言。遊期細料。惠帖飛落。<line/>
如對眉宇。滿然自喜。俄者徐氏汝五。叩我柴關。對坐<line/>
談俗外事。意思始㢠然不碌促。移時雨。作。出門。向蒼<line/>
<line/>
<페이지 number="ITKC_MO_0577A_A257_243B"/>厓去矣。二十六日。同出東郊者。幾人而誰哉。其日若<line/>
不風雨。偕我同行如何。<문자효과 type="격자"/>皇明詩。雨中沾濕。頗恐壞<line/>
汚。竚晴日持去。如何。匪我慳借。在轉借書冊之道。不<line/>
得不如是。兄近者欲學奇字耶。書中何古字之多耶。<line/>
在漢。惟揚子雲。在宋。惟王介甫。號<주석 id="D004" type="난외주">識</주석>字。此亦易而難。<line/>
須審愼留心而爲之也。</단락>
<단락 align="left" indent="0">審惠帖。昨日困於泥途云。是弟之過。不訪我。豈如是<line/>
哉。然冠裳之汚。可拂浣。其中心之皎皎。固自如。那足<line/>
傷也。它人之紛汩。吾人之靜閴。亦其各自樂。何必計<line/>
較彼此哉。高明亦多事哉。春日淸美。雲白山靑。川逝<line/>
<line/>
<페이지 number="ITKC_MO_0577A_A257_243C"/>谷<주석 id="D005" type="난외주">𧬰</주석>。攀花聽鳥。趁此時節。携手徜徉。不待兄言。已細<line/>
料理矣。</단락>
<단락 align="left" indent="0">昨者。雲章老子來到。纚纚談竟日。於余可謂不虛過<line/>
了上巳。仍聞正夫向黃驪去云矣。古之豪傑汚禪者。<line/>
多矣。如曾若者。豈如見哉。取其靜味。與之一轉語。有<line/>
何不可。想能循循誘吾家宗旨。看渠有回頭轉腦底<line/>
意否。何可易也。然亦非俗禿云。是亦可嘉。</단락>
<단락 align="left" indent="0">弟亦病患。衾枕圖書。擧付之呻喟裡矣。煩鬱不知。夫<line/>
赤楓之爲何樹。重九之爲某節。秪有時抖搜精神。展<line/>
讀子思子中庸書。可替爲秦越人之千金良劑耳。昨<line/>
<line/>
<페이지 number="ITKC_MO_0577A_A257_243D"/>夜。爲秋之正氣所感觸。如斗大忼慨塊。塡著丹田上<line/>
格。格不按下。大讀宋玉氏九辨。仍長吟曰。喞喞群蟲<line/>
滿耳聽。倒飛凉露草根停。鴻流勁氣蕭森亘。月霽寥<line/>
天灑落靑。歲色阿誰能不惜。襟懷強半是難平。詩書<line/>
遠挹前脩影。大讀三更葉打欞。笑矣乎其爲言也。似<line/>
痴似狂。終歸宿何處。弟亦不知也。挹吾曾若柬。依昨<line/>
夜讀九辨㨾。精神灑然。先喜有古人味也。况今月以<line/>
來。泮試庠製。與丹楓黃菊。同淋漓爛熳。無一人持楓<line/>
菊易試製。幾往而不返矣。兄能塵臼中說楓字。秋氣<line/>
字。三淸字。蕭瑟搖落字。是吾所謂有古人味者也。弟<line/>
<line/>
<페이지 number="ITKC_MO_0577A_A257_244A"/>病未瘳矣。明日惠然之報。深企深企。</단락>
<단락 align="left" indent="0">儒者事。素廣博。尤東國儒。可通<문자효과 type="격자"/>本朝事。僕以爲比<line/>
諸中州儒者。用力當百之矣。然世儒於東方事。則昧<line/>
茫者多。僕慨然也。閥閱通攷。其果爲僕請得一月否。<line/>
僕欲以蠅細字。抄校於晴窓矣。</단락>
<단락 align="left" indent="0">世儒之志。夫遊歷者。每談大西洋利瑪竇。博遊乎方<line/>
之內外。未嘗不扼腕壯之曰。大男兒當如此。其次必<line/>
曰。男兒當學子長遊。以濶吾磈磊之胸中也。其次必<line/>
曰。何當馳馬遼野八百里。直入乎天下之第一關。迤<line/>
邐達于北京。縱觀宮室官府士女車馬之盛哉。不佞<line/>
<line/>
<페이지 number="ITKC_MO_0577A_A257_244B"/>從旁笑曰。君愼勿小朝鮮哉。能博觀八道三百三十<line/>
諸郡縣乎。曰。否。曰豈其遊金剛皆骨山。歷歷晴眺夫<line/>
一萬二千矗立之峰歟。曰。否。曰然則周覽漢陽城四<line/>
十里名園甲第無其遺者乎。曰。亦未也。不佞勸之曰。<line/>
君欲壯遊天下。盍於春二月天氣淸穆。試先遊北山<line/>
之淸風溪，白雲洞，大隱岩，三淸洞門。南山之淸鶴洞，<line/>
小壺泉，大小雪馬峯，叉溪，鸚鵡鳳凰岩諸它名地乎。<line/>
今閥閱通攷者。可方諸漢城之諸名勝處也。不佞欲<line/>
先出脚於此。又浩然之它遊矣。所以眷眷於足下者。<line/>
不一二也。</단락>
<단락 align="left" indent="0"><페이지 number="ITKC_MO_0577A_A257_244C"/>書來今日。而今日又書答。誰謂北漢遠耶。吾友才入<line/>
山。雲天糢糊。驅之而大雪。平地積婦人尺可六七寸。<line/>
是時。我心中太半。曾若來也。際天疊嶂。矗矗劒立。寒<line/>
氣之積也倍厚。應埋盡紅門外唐將軍紗帽翅矣。曾<line/>
若能不玉樓起粟乎。院院燈搖。寺寺磬鳴。蕭然一幅<line/>
巾。隨意閱案頭古周易。心玩河洛。口念彖象。境圓搖<line/>
筆。詩紙盈拱。曾若眞名士哉。按靑山有分。金<주석 id="D006" type="난외주">拂</주석>無猜。<line/>
婉而有旨。足砭浮薄。寺俗炊飯早。可以喩學。蕭寺月<line/>
臨之語。黯然銷魂。天眞流出之情也。彈指一劫。肅敏<line/>
火化。浩澄雲遊。世界事何如是變滅耶。自古衣儒衣<line/>
<line/>
<페이지 number="ITKC_MO_0577A_A257_244D"/>者。不力飭身心。爭赴名利。視孔孟幾如路人。况以禮<line/>
義爲桎梏之彼浮屠氏乎。凈飯王子。振古奇男子也。<line/>
初心豈使大地禿驢漢。盡粘利慾。膠筒中也。然今被<line/>
緇滅鬚之倫。眼有赤焰。言語可怕。淸凈慈悲之想。元<line/>
無一點矣。且北漢之僧。利上。加一名字。袈裟襲韎韐。<line/>
倚鳥銃于六環杖邊。不聞梅烟而火藥之氣充鼻。禿<line/>
鬢左右。雙玉如星。尤可憎恨。然此輩同食同眠。有如<line/>
兄弟。終無關弓下石吹毛覓疵之心。此是百短中寸<line/>
長也。如來之戒律存者猶此耳。僕每歎此事。今曾若<line/>
能言之。悲哉。吾儒之朋友。過失相䂓。患難相救。親愛<line/>
<line/>
<페이지 number="ITKC_MO_0577A_A257_245A"/>奬勸。無猜無妬者。何寥寥也。夫易不出理數象。究此<line/>
三者。能事畢矣。山河大地。物無洪纖。事無淑慝。無非<line/>
易也。惟曾若。愼勿只期初試講榜中大書。尹某周易<line/>
純通。爲甘心也。僕往年讀乾卦。於勿用之象。歎服矣。<line/>
且遯世无悶。不見知而无悶。知此然後方可謂大君<line/>
子。曾若留心焉。僕忍見歲色之垂垂。悲哀攻中。慘不<line/>
欲活。茫然委頓者頻矣。從今以往。僕不忍更讀潘岳<line/>
閒居賦。大夫人板輿事也。男子也而年踰二十。末由<line/>
自有一日之養。尙何言哉。我雖讀書。卽深井里俠者<line/>
聶政之罪人也。天其或者以悲哀憂患。嘗試之。使僕<line/>
<line/>
<페이지 number="ITKC_MO_0577A_A257_245B"/>麤心客氣。銷磨剝落。以就淸眞之域乎。曾若讀易。應<line/>
透消長往復之機。其爲以究詰如詹尹之卜也。非曾<line/>
若其誰。告今許多語。它人視之。皆冷語也。然奈悲情。<line/>
自然溢出筆端何哉。阿睹有病。摩拭燈下。暫草。</단락>
<단락 align="left" indent="0">短僕踉蹌。抱軸如牛腰大。急投几前。始讀曾若尺牘。<line/>
則當世奇撰。一時齊至。可謂窮兒暴富。乙酉望望然<line/>
去。蛇尾不可握而沒入壑矣。弟有何况味乎。只淚飜<line/>
瀾耳。除夜悄然孤坐。以燈爲眼。以筆爲舌。隨腕襍寫<line/>
七條小文而卧。語皆悲酸耳。不佞非木人石膓。安得<line/>
不然哉。進玉眼光。閃閃如巖下電。淋漓爛熳者。無非<line/>
<line/>
<페이지 number="ITKC_MO_0577A_A257_245C"/>慧識。不佞竊以譬如治軍。進玉之評。如李廣陳。或無<line/>
<주석 id="D007" type="난외주">召部</주석>。或無紀旗。旗皷之欹斜放縱。終非節制之帥。不<line/>
佞雖無狀。譬如程不識。步如排繩。止如列眉。旗則堂<line/>
堂。陳則井井。知者之歎服耳。曾若不必以進玉。爲知<line/>
此詩之深。以不佞。爲知此詩之淺也。並置而交審之。<line/>
其當各有所見耳。進玉至罵不佞以張籍。縱曰余盲。<line/>
曾若試按其詩。巧字不可免也。以其籍也雖兩目不<line/>
見物。其心則不盲故耳。進玉之盲。心中元無文雅氣。<line/>
只如今世搖籌筒之俗盲也。不佞旣摘出巧字。何乃<line/>
塗之乎。此紙傳覽。以爲金篦之刮。雖然。無論正兵奇<line/>
<line/>
<페이지 number="ITKC_MO_0577A_A257_245D"/>兵。進玉評語。亦絶代之尤物也。蒙東垢者。元不敢出<line/>
此語。又不知其奇耳。</단락>
<단락 align="left" indent="0">昨日進玉之評。虞裳之軸。一時幷獲明珠大貝光怪<line/>
熊。然不遑問曾若之脚癬。軸尾。脫日月姓名。何其顚<line/>
倒若是。僕嘗三年。爲此病所縛。人間至煩惱。莫此病<line/>
若也。惟以䟽風祛濕。爲按治法而已也。菰蒲中奇士。<line/>
往往伏而不出者多耶。吾輩平生搜羅古初之奇書。<line/>
反不知現在之騷雅。訪以爲師友。眞睫在眼前而不<line/>
見者也。虞裳之什。淹博而不濫。幽奇而不僻。超悟而<line/>
不空。裁制而不短。且筆氣蒼勁。日記短幅碎爛處。逸<line/>
<line/>
<페이지 number="ITKC_MO_0577A_A257_246A"/>態橫生。定是人外物也。</단락>
<단락 align="left" indent="0">三踈子一冊。謹支几上。當竢日朗雲豁神澹氣靜之<line/>
辰。騁吾平生之眼。評人得意之詩。而但無最紅之硃。<line/>
爲圈如月。無已則靛耳。叢靑參套總卄四卷。僅閱三<line/>
之二。忽爾相別。自咎懶散。如宕子別名姬。覊人送情<line/>
友。聊復奈何。春已二分。花事將近。何當相逢。</단락>
<단락 align="left" indent="0">聞兄之乳女夭化。怛矣那可說。胡然生胡然死。暫結<line/>
兩月父子緣。不悲則傷情。太悲則傷禮。兄之適言曰。<line/>
以所在七分濟身。留未足三分養命。知此則庶幾也。<line/>
李孺人婦人也。安知此言。恐兄眉端更添別般煩惱<line/>
<line/>
<페이지 number="ITKC_MO_0577A_A257_246B"/>子欽。從北漢歸讀佛典。欣然契心云。兄亦聞消息否。<line/>
如逢斯人。當打破其窟。兄亦圖之。</단락>
<단락 align="left" indent="0">夕林老屋。把故人臂。滿誦波羅舘淸言。歸卧燈底。政<line/>
欲頤神葆精。追味餘韻。充肰自欣。忽想徐樓燭影中。<line/>
大讀楚人騷。星斗動芒。賓主變色。欣暢鬱悒。何其殊<line/>
也。匪吾樂此而悲彼。文奇則精神活。精神活則性靈<line/>
會。夫孰能禁之哉。是婢雖纖。可任書二套。梅花龕上<line/>
漢魏叢書。出而付之。人飢捐金錢而周之。士欲讀書。<line/>
搜珍藏而借之。士大夫事也。我貧。曾若又貧。以財相<line/>
周。固不易。我無書。曾若又無書。肰借於人而又及我。<line/>
<line/>
<페이지 number="ITKC_MO_0577A_A257_246C"/>嗟乎。獨資吾慧識。而不與朋友共。曾若不忍也。是天<line/>
下之大布施。</단락>
<단락 align="left" indent="0">東㙜之歸。幸免狂酗。而月中僅尋其扉。卧被以後不<line/>
記也。足爲後日吾輩之炯戒。肰酒五勺如許顚倒。結<line/>
髮以來所未有也。豈全吾輩之咎哉。蓮峰卜隣。兄之<line/>
今還。似弟之昔。甚羡甚羡。雨中花事頓催。用賀用賀。<line/>
得奉前月初十日手牘。一尺論懷。對面千里。良足慰<line/>
心。回想十年前後。兄髭未生。弟頰不皺。書圃藝林。魚<line/>
魚雅雅。不離時月。以期皓首。不意近者。或策馬於幽<line/>
薊之野。或揚舲於南海之波。合幷難而睽離易。昔如<line/>
<line/>
<페이지 number="ITKC_MO_0577A_A257_246D"/>淵中之魚。鬐鱗相聚。今似雲間之鳥。羽翮分張。去年<line/>
今年。皆如此。亦不知明年之又如何也。每一念至。不<line/>
勝惆悵。弟靜居茅齋。咀吟書堆裏。日作蠧魚生活。可<line/>
謂得享本分之樂。而但老親。旅食海濱。菽水不繼。有<line/>
愧林烏。徐公多病。有時弄敗筆。作墨荷花。以寓其寂<line/>
寞之情。泠齋瀋中。望見滿洲皇帝十五萬騎而來。可<line/>
謂壯觀。楚亭時時過從。把臂論襟。鬱悒悲咜。不得耗<line/>
磨其奇氣。奈何。醉雪翁奄肰觀化。嗚呼。九十窮餓。潔<line/>
身而歸。可謂完人。後生小子何處復見斯老哉。玄川<line/>
元丈。暮年薄宦。久而不調。買山之錢。去益難辦。吾輩<line/>
<line/>
<페이지 number="ITKC_MO_0577A_A257_247A"/>之窮。胡至於斯。大抵此丈溫厚淸直。堪爲後生標準。<line/>
但惜其知者甚鮮。而鬢鬚純白。衰象日著也。卽吾兄<line/>
童子時。凾丈似應觀感者深。故不覺稱道之娓娓也。<line/>
兄之足跡。幾遍新羅之墟。何其壯也。讀其詩可攷矣。<line/>
竟日人行紅葉裏。黃昏寺出白雲中之句。縹緲乃爾。<line/>
與楚亭輩。擊節誦傳耳。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>魰</주석명>
							<주석내용>鮫</주석내용>
						</주석항목>
						<주석항목 id="D002" type="난외주">
							<주석명>渴</주석명>
							<주석내용>竭</주석내용>
						</주석항목>
						<주석항목 id="D003" type="난외주">
							<주석명>菁</주석명>
							<주석내용>靑</주석내용>
						</주석항목>
						<주석항목 id="D004" type="난외주">
							<주석명>識</주석명>
							<주석내용>識下似有古</주석내용>
						</주석항목>
						<주석항목 id="D005" type="난외주">
							<주석명>𧬰</주석명>
							<주석내용>響</주석내용>
						</주석항목>
						<주석항목 id="D006" type="난외주">
							<주석명>拂</주석명>
							<주석내용>佛</주석내용>
						</주석항목>
						<주석항목 id="D007" type="난외주">
							<주석명>召部</주석명>
							<주석내용>部曲</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_240D" 연계종료="ITKC_MO_0577A_A257_247A"/>
						<연계항목 type="번역문" 연계시작="ITKC_BT_0577A_0140_010_0040" 연계종료="ITKC_BT_0577A_0140_010_0040"/>
					</연계정보>
				</레벨4>
<레벨4 DCI="ITKC_MO_0577A_0160_010_0050_2006_A257_XML" id="ITKC_MO_0577A_0160_010_0050" type="최종정보" 자료생성일="2006-11-30">
					<메타정보>
						<제목정보>
							<제목>成士執 <원주>大中</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">書簡類</분류내용>
								<분류내용 type="중분류">書簡類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">正想足下。日永公齋。雨色淸潤。側帽吟哦。宛然如覿。<line/>
手牘頻繁。多謝鄭重。市隱傳肅書一通。莊誦三過。精<line/>
文說嘉行。不佞今日獲二奇。自賀自賀。足下嘗於自<line/>
<line/>
<페이지 number="ITKC_MO_0577A_A257_247B"/>己文。無瑕中求有瑕。重言複言。不一言。政惱人。僕淸<line/>
羸者也。不可堪。然今世誰復有喜聞過人乎哉。不佞<line/>
雖日爲足下所困。未嘗不多之也。不佞病後無所事。<line/>
只習靜坐法。二三時開卷。覽了四五葉。畧有味可喜<line/>
耳。</단락>
<단락 align="left" indent="0">信息遼夐。意緖搖落。好風西吹。吹送情紙。置之懷袖。<line/>
如覿遠者。矧其快眺朴瀑。筆力闘壯。靜窺花潭。卦象<line/>
呈玅。古都采謠。吊滿月之砌礎。公田按簿。頌如雲之<line/>
稻禾。足下之境。不亦寬閒。德懋寒霜旣降。新糓叉陞。<line/>
攬物哀感。此何人哉。所賴伏讀魯論。旁搜漢史。然賦<line/>
<line/>
<페이지 number="ITKC_MO_0577A_A257_247C"/>以茅塞。濟之樗散。尤恐負吾聖人之所詔。是焉惕惕。<line/>
鄙人著書。譬諸果樹。團團靑子。黃熟無期。點漆丹砂。<line/>
自有其時。多怪足下每欲生拍破也。勿須躁擾。▣▣<line/>
政欲慳秘劗核。老杜云。鷗行炯自如景綸。譬之周南<line/>
大夫。退食雍容。我讀足下一書一記。聊復云耳。近因<line/>
張雲章。聞正夫全家浮漢。歸于驪州。憎恨其不別我<line/>
而去。然我固知其歸舟甚迅也。稚川亦復歸卧南陽。<line/>
同人日零星。殊不自怡。幸有徐尹邊柳之倫。時時相<line/>
過耳。</단락>
<단락 align="left" indent="0">昔聞西出風雪每作。政爲執事憂也。德懋顧迂僻下<line/>
<line/>
<페이지 number="ITKC_MO_0577A_A257_247D"/>士。何執事欵欵之甚。旣致尺牘。副以巍什。猶爲不足。<line/>
則虞裳墨蹟伴之。坐獲奇翫。不知今世又見古人風<line/>
騷事也。不忍孤負高意。試把筆。戰兢久之。下一二語。<line/>
眞布穢佛頭耳。執事前日。其不見德懋面孔耶。耳不<line/>
白。目不方。口訥如也。心則絲棼而已。何其索糟粕之<line/>
書耶。敢拒不贈云。</단락>
<단락 align="left" indent="0">使者致惠䟽。不勝欵欵。近日元遜菴丈。於海濱。哭劉<line/>
主簿者。有曰。人世一番花。乾坤是大樹。乍開還乍零。<line/>
無寃亦無懼。今虞裳之花。已飄搖矣。復何怨乎。足下<line/>
幅巾之襚。是知禮也。試看吾正夫。果何如乎。斯人也<line/>
<line/>
<페이지 number="ITKC_MO_0577A_A257_248A"/>本非拋棄科擧者。只應擧而不以得失熱中者也。足<line/>
下久當知之。只可勸勉可也。其積中甚豊。發外廼粹。<line/>
所得已多。足下所謂决非窮廬生活。恐其人不服也。<line/>
笑笑。萬事乘除。無往不在。足下數日之中。才失虞裳。<line/>
又得正夫。其幸與不幸。果何如哉。爲足下唁而旋賀<line/>
也。</단락>
<단락 align="left" indent="0">足下眞秦也。秦之求無已。竟以璧刻螭。今以一紙。博<line/>
一篇。是公比秦則廉也。俺比趙則強也。古人有危語<line/>
細語了語大語。僕之書。亦有迂語趣語雅語實語謾<line/>
語訓語許多名目。謾語可直一紙故耳。</단락>
<단락 align="left" indent="0"><페이지 number="ITKC_MO_0577A_A257_248B"/>去年之臘。獲惠帖。宛覿雅容。能不依依。矧奉十墨之<line/>
貺。硏濡造字。每想伊人。非物斯珍。惟情可貴。歲已獻<line/>
而春將送矣。伏惟足下事親之餘。臨民之暇。著書哦<line/>
詩。淸淨自娛。前秋仍友生。得讀和陶詩。澹然天趣怡<line/>
怡如也。鄙人檢身不閒。涉世甚生。逢嗔如屋。自咎自<line/>
憎。其時恨無足下爲之解紛。伊來樗散。無所用心。優<line/>
遊而已。士文之逝。尙何言哉。有輓詩八章。葢字字可<line/>
淚。恨未淨寫。不能奉獻。贐章。懶惰之極。濟以紛忙。把<line/>
筆啽哢者。不知幾遍也。至情無詩。攬物相思。詩在其<line/>
間。何必排韻掇題然後爲詩。</단락>
<단락 align="left" indent="0"><페이지 number="ITKC_MO_0577A_A257_248C"/>迢迢北南。各自鎖直。紅樹黃華。邈如河山。少弟襆被。<line/>
奔走於摛院䆃官之間。鹿鹿不足奉聞。廣寧李公志<line/>
爲之一讀。事因文奇。不禁匪風之思。史筌文苑傳。當<line/>
依敎抽獻。竊覸左右之於此事。不翅苦癖濃情。今世<line/>
還見古人。不覺感歎。</단락>
<단락 align="left" indent="0">昨別纏綿。悱惻那能已。忽又拜受贐語。其何爾雅鄭<line/>
重。敢不書紳銘座。庸作一生之符。恨不使凡百君子。<line/>
念念斯語。天下太平。可勝道哉。今朝辭<문자효과 type="격자"/>陛。又蒙珍<line/>
劑之<문자효과 type="격자"/>宣。螻螘賤臣。何以得此。秪自感涕而已。</단락>
<단락 align="left" indent="0">重陽詩。溫而潔。典而則。如獅子搏象搏兎。俱有全力。<line/>
<line/>
<페이지 number="ITKC_MO_0577A_A257_248D"/>芝園之作。軒然屹如。無復嬰兒姹女之想。顧不可愛<line/>
耶。</단락>
<단락 align="left" indent="0">昨日之話。人少而較重陽。愈覺蘊藉。可喩甘寧百騎。<line/>
僿說。心公識博。嗚呼。可與知者道耳。玆奉完佗日。幸<line/>
爲我乞諸隣。俾覽全書也。三種書。謹將評選。而永叔<line/>
許。貽書招之。只恨此公倔強破落。不易鉗制焉。覺迷<line/>
錄。廣搜博覓。至企至企。李書狀燕錄。爲抄魏伯子一<line/>
段。對面錯過大英䧺。東人本自如許。亦足太息。</단락>
<단락 align="left" indent="0">睢渙。想非僻書而不能對。堪歎不讀書也。羅詩如古<line/>
錦。元詩如名花。皆可把玩。弟將奉和。而苦無搖筆之<line/>
<line/>
<페이지 number="ITKC_MO_0577A_A257_249A"/>暇。甚閔。聖欽亦以此爲憂耳。永叔消息未聞。是鬱。盛<line/>
撰三種。濱行投贈。則敢不評騭之耶。蜻蜓國志。在李<line/>
薑山玉堂家。<문자효과 type="격자"/>皇明遺民傳。方在亂草不整齊。不堪<line/>
持贈。姑俟編完。弁以一序。千萬企企。</단락>
<단락 align="left" indent="0">邇來宦情。但咬百根菜。不做半箇事。若使康矦。至今<line/>
在者。不聞歎賞。秪見喝罵。嗢噱嗢噱。熱河記。如華嚴<line/>
樓㙜。彈指卽見。不害爲天下奇書。全副評點。皆自家<line/>
爲之。弟之手蹟。往往有之耳。每對燕翁。必大讀喝采。<line/>
觀其俯仰。仍曰。此一部謊書也。怪問何謂。曰其對豊<line/>
潤人。有曰炯菴，楚亭。皆吾門徒。此何異孔老之徒。互<line/>
<line/>
<페이지 number="ITKC_MO_0577A_A257_249B"/>稱弟子。玆豈非謊書耶。燕翁搖手曰。毋多言。恐使外<line/>
人知。相與軒渠絶倒而罷。書固奇書。人亦雋人。一鴉<line/>
嘴買呈做官。亦如爲圃。不失操執。而有時調治之而<line/>
已。仕宦之人。將以何者。爲鴉嘴而操焉調焉耶。老兄<line/>
想應知得。</단락>
<단락 align="left" indent="0">昨會秘省。猶樂部之定塲屋耳。今又赴會。夕間。可以<line/>
一訪。詩卷。當乘隙評騭。</단락>
<단락 align="left" indent="0">濃綠幢幢。淸暉滿簷。羽觴如飛。快笑轟轟。現出<문자효과 type="격자"/>昭<line/>
代煕怡之象。秪自神𨓏而已。<문자효과 type="격자"/>禁直。如綠鸚哥鎖雕<line/>
籠中。不能奮飛也。諸長老其果儼臨。而果不困否乎。<line/>
<line/>
<페이지 number="ITKC_MO_0577A_A257_249C"/>謹念謹念。小壺空者。奉獻一盃。注此中。以澆饞太守<line/>
紺山薇蕨之胃也。</단락>
<단락 align="left" indent="0">扈<문자효과 type="격자"/>駕平安否。蒹葭堂圖及一百單八圖。兩令公要。<line/>
弟願借一閱。天下之寶。當與知者共鑑賞。亦千古勝<line/>
絶。惠假如何。少選卽當奉還。</단락>
<단락 align="left" indent="0">弟昨日與永叔在先。出往蕩春㙜。擣拈武藝圖譜。絲<line/>
管轟嘲。盃盤交錯。盡日瞢騰而歸耳。卄四泛舟。匪不<line/>
欲樂赴。而未獻冊之前。豈敢離。恐不諧矣。</단락>
<단락 align="left" indent="0">某公風流弘長。秪聞於古。適見于今。不可孤也。肰吾<line/>
曹一觴一詠。俱有秤量。稍踰分數。恐招豊干。饒舌。愈<line/>
<line/>
<페이지 number="ITKC_MO_0577A_A257_249D"/>益括囊。曾所交勉者也。飯已當歷入。</단락>
<단락 align="left" indent="0">御賜燈記。莊誦三四。以好文紀笑事。留作陋室子子<line/>
孫孫世寶。使後人讀之。豈不咏歎兩家之篤誼也。</단락>
<단락 align="left" indent="0">金申傳。昨朝<문자효과 type="격자"/>進呈。而尙不翻譯。明日之會。可勝其<line/>
樂。朴寮今日入直云爾。隣家尙書。向於<문자효과 type="격자"/>昌嬪墓致<line/>
祭時。一見之。今與於竹肉之會。不其汰乎。敢辭。</단락>
<단락 align="left" indent="0">薰字詩。富有日新。靡所抵止。眞文苑之鄧林。學海之<line/>
瀛<주석 id="D001" type="난외주">㴾</주석>。</단락>
<단락 align="left" indent="0">盛什。逾出逾奇。如華嚴樓㙜彈指卽現。一何敏妙。昨<line/>
日柳朴二寮。果來書局。日本人詩。畧加抄選。</단락>
<단락 align="left" indent="0"><페이지 number="ITKC_MO_0577A_A257_250A"/>昨日<문자효과 type="격자"/>御賜白魚黃柑。賤臣歸供老父。俱宜病脾。渾<line/>
室感祝。不知攸措。杜高齋嘗恨白魚不受釣。黃柑猶<line/>
自靑。弟則一朝自<문자효과 type="격자"/>天而隕者。銀條盈苞。金顆滿袖。<line/>
何嘗有高齋之恨。玆分五白雙黃。</단락>
<단락 align="left" indent="0">佳會不得與。甚矣。俗務之不能解脫也。童子書畫。付<line/>
上。未聞靑城解丹靑兒孫。乃如此耶。</단락>
<단락 align="left" indent="0">奎章全韻。隨校隨生。令人頭須欲皓。奈何。藝苑難事。<line/>
莫如校讐。以其易淹滯而善遺漏也。今此半日所校。<line/>
若是敏且精。不勝欽仰。付籤處。或有當改與不改耳。<line/>
此書爲例。不敢减却。通考中原增一字。只就聲彙所<line/>
<line/>
<페이지 number="ITKC_MO_0577A_A257_250B"/>增千四百餘字中。减數十字。所以九人 <원주>上命公編輯韻書曰。<문자효과 type="격자"/>奎<line/>
章全韻。仍<문자효과 type="격자"/>命閣臣尹行恁，南公轍，徐榮輔，承旨李書九，李家煥，外閣校理成大中，檢書官柳得恭，朴齊<line/>
家幷公。凡九人同校。</원주> 校勘者。注脚與通考中。字或落也。非聲彙<line/>
之謂也。諸條俯問。一一書呈。覽之可詳耳。</단락>
<단락 align="left" indent="1">注脚同字。或先或後。何也。<문자효과 type="격자"/>此書之例。雖在增補<line/>
字。原字中。若有字仝者。則引入于原字。卽弆與去<line/>
仝之類也。又字仝而義別者。先書仝。字異而通用<line/>
者。後書仝。</단락>
<단락 align="left" indent="1">叶韻字出於經傳者。在於諸家之下。改正似好。<line/>
叶韻次序。旣依原書。未必改正。</단락>
<단락 align="left" indent="1"><페이지 number="ITKC_MO_0577A_A257_250C"/>瑯邪之邪。當改以琊。<문자효과 type="격자"/>瑯邪之邪。乃是本字。後轉<line/>
爲琊。自古通用。</단락>
<단락 align="left" indent="1">牯。注。改以牝牛似好。<문자효과 type="격자"/>牯是牝牛。歷攷諸書皆然。<line/>
而聲彙譌作牡牛。</단락>
<단락 align="left" indent="1">楀。注。只書人姓。不書木名。何也。<문자효과 type="격자"/>楀字。亦攷羣書。<line/>
不知爲何木。只稱木名。若泛稱木名。恐違此書之<line/>
例。不如人姓之明有來歷。不取木名。</단락>
<단락 align="left" indent="1">杰字何義。<문자효과 type="격자"/>唐張說作梁四公子傳。刱作異名。杰<line/>
其一也。葢寓言而字書。不得不收入。必曰梁公子<line/>
名。</단락>
<단락 align="left" indent="1"><페이지 number="ITKC_MO_0577A_A257_250D"/>流字。注。求也。從何書<문자효과 type="격자"/>流訓求也。從爾雅。</단락>
<단락 align="left" indent="1">顜字音義云何。<문자효과 type="격자"/>此字出曹相國世家。顜若画一<line/>
通作講矣。今作顜。似是隸書之轉譌。</단락>
<단락 align="left" indent="1">旵與盉字。何音義。<문자효과 type="격자"/>旵。玉篇丑减切。日光照也。盉。<line/>
唐韻音禾。廣韻。調五味器也。</단락>
<단락 align="left" indent="1">叶韻。從何人所定。<문자효과 type="격자"/>叶韻。用吳才老，楊用修，邵子<line/>
湘所定。</단락>
<단락 align="left" indent="0">一邊考檢。一邊酬應。以至日昏。何嘗搆得半箇文。升<line/>
菴所言亦無本書。只於抄葉得之。而抄本䵝昧於煙<line/>
煤破紙。非他人所可覓見。逐條中諸書出處。未可的<line/>
<line/>
<페이지 number="ITKC_MO_0577A_A257_251A"/>對。畧畧謄呈耳。<원주>時<문자효과 type="격자"/>上命校韻諸臣。製進六書策。</원주></단락>
<단락 align="left" indent="1">以文稱字。出於何代。<문자효과 type="격자"/>始於秦始皇瑯琊㙜石刻<line/>
文耳。</단락>
<단락 align="left" indent="1">梵也。伽盧也。季頡也。是何書。<문자효과 type="격자"/>盛煕明云。嘗覽竺<line/>
典。造書之主。凡三人。此也。</단락>
<단락 align="left" indent="1">花草瑞華，雲霞，穗書等書。出於何代何人。<문자효과 type="격자"/>花草<line/>
瑞華。似是齊武帝所作。雲霞。卽山胤所作。穗書。神<line/>
農見羊頭山生嘉禾。作穗書。</단락>
<단락 align="left" indent="1">楷書。誰所作也。<문자효과 type="격자"/>秦時。上谷王次仲所造。</단락>
<단락 align="left" indent="0">昔獲貺札。病困未答。抑或嗔歟。亦應恕之。一雨一晴。<line/>
<line/>
<페이지 number="ITKC_MO_0577A_A257_251B"/>物莫不欣欣。未審此刻。寓直休暇二者何居。佳士要<line/>
淸話。雖有寒疾。夕炊後。當乘月移步屧耳。</단락>
<단락 align="left" indent="0"><원주>己巳冬典牲署庫直吳俊恒書</원주></단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>㴾</주석명>
							<주석내용>渤</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_247A" 연계종료="ITKC_MO_0577A_A257_251B"/>
						<연계항목 type="번역문" 연계시작="ITKC_BT_0577A_0140_010_0050" 연계종료="ITKC_BT_0577A_0140_010_0050"/>
					</연계정보>
				</레벨4></레벨3></레벨2></레벨1></아이템>