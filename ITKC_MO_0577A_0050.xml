<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0050" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A257_093A"/>靑莊館全書卷之五 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0050_010" type="문체" 자료생성일="2006-11-30">
				<메타정보>
					<제목정보>
						<제목>嬰處雜稿[一]</제목>
					</제목정보>
				</메타정보>
			
<레벨4 DCI="ITKC_MO_0577A_0050_010_0010_2006_A257_XML" id="ITKC_MO_0577A_0050_010_0010" type="최종정보" 자료생성일="2006-11-30">
					<메타정보>
						<제목정보>
							<제목>戊寅篇</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">戊寅篇者。志歲也。是年冬。寓居于三湖之水<line/>
明亭。有著書。自砭者數十條。中間不得見者<line/>
凡五年。疑其散亡流失。惜而不能忘。亦不能<line/>
記其文。伊今偶閱巾箱。乃復得之。欣然披撿。<line/>
<line/>
<페이지 number="ITKC_MO_0577A_A257_093B"/>如故人之相逢也。雖不足敎人而垂世。其自<line/>
爲戒則深矣。余之自幼志學素心。於斯亦可<line/>
見也。今計其年。才十八也。縱不及三代八歲<line/>
入小學。十五入大學之䂓。然亦或佳其冲年<line/>
之語。似有近於道者爾。慨余無嚴師友敎導<line/>
之益。而粗能識爲學爲善人之方。亦家庭之<line/>
訓誨歟。乃更凈寫以置。命其書曰戊寅篇。時<line/>
壬午二月初七朝日。書于和菴。</단락>
<단락 align="left" indent="0">士子明心如鑑。律身如繩。鑑不磨則塵易汚。繩不直<line/>
則木易曲。心不明則慾自蔽。身不律則惰自生。治心<line/>
<line/>
<페이지 number="ITKC_MO_0577A_A257_093C"/>身。亦當磨之直之。</단락>
<단락 align="left" indent="0">虛靈不昧。導西注西。導東注東。向利趨利。向義趨義。<line/>
注與趨。皆當謹其始。</단락>
<단락 align="left" indent="0">物適則衡平。物不適則衡傾。帆便則舟行。帆不便則<line/>
舟橫。平而傾。行而橫。在人。不在衡與舟也。心亦如之。<line/>
心靜者言靜。心躁者言躁。聽人之言靜言躁。可知其<line/>
心靜心躁也。</단락>
<단락 align="left" indent="0">子曰。巧言令色。鮮矣仁。又曰。恥惡衣惡食者。不足與<line/>
言。旨哉言乎。或有巧其言。令其色。媚悅於世人。出沒<line/>
於榮途。鮮衣細襪。自顧矜衒。是錦其外<주석 id="D001" type="난외주">添</주석>其中者。不<line/>
<line/>
<페이지 number="ITKC_MO_0577A_A257_093D"/>啻欺人。反不覺自欺其心。</단락>
<단락 align="left" indent="0">巧令者。若見醇士衣布帶韋。麤冠弊屨。口訥訥貌瞿<line/>
瞿者。則必邪視強笑。不啻若從廁溷中出來。庸詎知<line/>
其所謂醇士者。反視渠若腐鼠死狗也。嗟呼。豈知木<line/>
匱瓦櫝。貯連城之璧。照乘之珠也哉。</단락>
<단락 align="left" indent="0">人之生也。具七竅。備五臟。亦該仁義禮知之端。若不<line/>
導之於孩提之初。則及長駸駸亡賴。將本善之性。漸<line/>
入於禽犢冠裳。馬牛襟裾。寒心哉。天何生此等人。具<line/>
七竅備五臟哉。</단락>
<단락 align="left" indent="0">人性靜。故以靜制煩。自然歸正。或有人好煩惡靜。怠<line/>
<line/>
<페이지 number="ITKC_MO_0577A_A257_094A"/>惰放雜。語無倫次。間以浮談。聒人之耳。笑於非笑。拊<line/>
掌轉身。揮手搖膝。甘爲俳優。自期無實。爲靜者。可不<line/>
貴乎。</단락>
<단락 align="left" indent="0">假令心火也。物欲薪也。廉耻水也。以欲著心。不能制<line/>
之以廉恥。正如以薪熾火。不能制之以水也。</단락>
<단락 align="left" indent="0">看人之暴戾悖慢。而撿吾之心。看人之砥礪謹勅。而<line/>
修吾之身。庶幾行於鄕黨州閭也。</단락>
<단락 align="left" indent="0">人有小善。必記而不忘。反慕於心。且傳語它人也。人<line/>
有細過。必掩而不揚。莫告於人。且警戒吾心也。</단락>
<단락 align="left" indent="0">老成之人。當待之恭敬。此年過於吾。或有德過於吾。<line/>
<line/>
<페이지 number="ITKC_MO_0577A_A257_094B"/>或爲父執焉。或與其子弟爲友焉。可不敬乎。如有慢<line/>
忽不敬。是長幼之序紊焉。五倫從此而斁。</단락>
<단락 align="left" indent="0">凡朋友會話之際。斂襟危坐。不可跛踦傾仄。以足加<line/>
於人。以臂倚於人。彼若如此於吾。當以好言誘之。使<line/>
不爲也。不可反報而相較也。</단락>
<단락 align="left" indent="0">朋友者。五倫之中。以義結者。交益深而待益敬。不可<line/>
情深狎待。子曰。晏平仲。善與人交。久而敬之。</단락>
<단락 align="left" indent="0">勿以人譽我而待之厚也。勿以人毁我而待之薄也。<line/>
勿以聞一譽而自喜自恃也。但自謹吾身而加勉焉。<line/>
勿以聞一毁而自<주석 id="D002" type="난외주">恕</주석>自棄也。但自省吾身而改遷焉。<line/>
<line/>
<페이지 number="ITKC_MO_0577A_A257_094C"/>不必曰某有某物甚好。吾將得之。若逢其人。則千萬<line/>
勞苦。區區而得。然後<주석 id="D003" type="난외주">怏</주석>於心。此雖細故。其漸不可長<line/>
矣。</단락>
<단락 align="left" indent="0">有天地然後有人。人者。受天地之賦與。亦一天地也。<line/>
天地失度。五行錯矣。人而失常。五倫斁矣。以天地之<line/>
身。則天地之度。無失其常。則庶幾爲人矣。</단락>
<단락 align="left" indent="0">言不可舛錯。釋理而已。不可便利。擧詳而已。</단락>
<단락 align="left" indent="0">待人以恭。可以免辱。處物以廉。可以免禍。</단락>
<단락 align="left" indent="0">聞過如聞樂。治過如治賊。</단락>
<단락 align="left" indent="0">勝人最是大病痛。區區談論。作氣高聲。欲挫它人者。<line/>
<line/>
<페이지 number="ITKC_MO_0577A_A257_094D"/>非快事也。反不如下於人者反快活而猶愈於勝人。</단락>
<단락 align="left" indent="0">人無美惡。待之如春風和氣。綽綽有裕。事無大小。處<line/>
之如靑天白日。休休有容。</단락>
<단락 align="left" indent="0">鄙醜囂亂之事。不可接目。淺俚舛逆之言。不可掛口。</단락>
<단락 align="left" indent="0">自唐以下。俗習趨末。工書工文爲上。學問爲下。所謂<line/>
工書者。非楷正古雅之謂也。工於札簡。務爲時式。所<line/>
謂工文者。非平鋪純和之謂也。工於浮華。務入科䂓<line/>
也。萬一或有學問者。則必嘲笑指目。視之若別樣底<line/>
人。輕浮之習。每自警省焉。</단락>
<단락 align="left" indent="0">若有才智。當斂蓄於內。用於用時。不可以小才淺智。<line/>
<line/>
<페이지 number="ITKC_MO_0577A_A257_095A"/>自媒自誇。大言於稠坐之中曰。吾某事善爲之。某術<line/>
能有之。是不但人視之以愚騃。反自取鄙陋也。</단락>
<단락 align="left" indent="0">衣雖薄。猶可以禦寒。行如薄。不可以容於閭里也。食<line/>
雖惡。<문자효과 type="격자"/>猶可以䭜飢。心如惡。不可以安於房櫳也。</단락>
<단락 align="left" indent="0">見衣裳藍縷者。先制其侮易之心。言益恭而憫憐。見<line/>
衣裳濟楚者。先制其欽慕之心。志益修而警戒。</단락>
<단락 align="left" indent="0">心者。君也。身者。臣也。豈有臣而欺君者哉。如有欺君<line/>
者。必有殃焉。欺心者。亦如之。愼其獨。大學垂其訓也。<line/>
不愧屋漏。詩經著其戒也。</단락>
<단락 align="left" indent="0">一事一物。或自己而曉。或學於人而曉。如有得焉。可<line/>
<line/>
<페이지 number="ITKC_MO_0577A_A257_095B"/>終身不忘也。一尤一過。或自己而晤。或因於人而晤。<line/>
如釋負焉。可終身自喜也。</단락>
<단락 align="left" indent="0">古語云。息謗。莫如不辨。止㤪。莫如不爭。不辨不爭。而<line/>
人又有謗我者。淡若不知。尤不可爭辨也。</단락>
<단락 align="left" indent="0">凡對人。言多則聽稀。何也。以其重重疊疊。若風過耳<line/>
也。不若詳其理。擧其槩。簡言之也。然則所聽之人。不<line/>
厭于耳。盡其所授而行之也。</단락>
<단락 align="left" indent="0">事業營爲。不可苟且。雖至飢寒疾病。當澹然而已。至<line/>
若陳三之却裘。仲子之吐鵝。雖是好事。不當效此曲<line/>
阨。</단락>
<단락 align="left" indent="0"><페이지 number="ITKC_MO_0577A_A257_095C"/>凡言語不可暴勃。雖奴隷之庸凡。禽獸之賤陋。或仍<line/>
小忿。不可以刀刃與挺擬之。而復罵曰。吾欲殺此物<line/>
也。</단락>
<단락 align="left" indent="0">以忍制怒。何事有敗。以勤勝怠。何事不成。</단락>
<단락 align="left" indent="0">簡以制煩。靜以制動。一生服膺。是正心工夫。故君子。<line/>
言簡而心靜。</단락>
<단락 align="left" indent="0">學古人。以踐履爲工夫。</단락>
<단락 align="left" indent="0">簡言語。愼行步。心常在一字之上也。</단락>
<단락 align="left" indent="0">邵子嘗大寒不出。大暑不出。大風不出。大雨不出。學<line/>
者以敬身爲先。是非愛吾身也。愛吾父母也。犯此四<line/>
<line/>
<페이지 number="ITKC_MO_0577A_A257_095D"/>不出。貽親之憂。莫甚焉。子曰。父母唯其疾之憂。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>添</주석명>
							<주석내용>漆</주석내용>
						</주석항목>
						<주석항목 id="D002" type="난외주">
							<주석명>恕</주석명>
							<주석내용>怒</주석내용>
						</주석항목>
						<주석항목 id="D003" type="난외주">
							<주석명>怏</주석명>
							<주석내용>快</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_093A" 연계종료="ITKC_MO_0577A_A257_095D"/>
						<연계항목 type="번역문" 연계시작="ITKC_BT_0577A_0050_010_0010" 연계종료="ITKC_BT_0577A_0050_010_0010"/>
					</연계정보>
				</레벨4>
<레벨4 DCI="ITKC_MO_0577A_0050_010_0020_2006_A257_XML" id="ITKC_MO_0577A_0050_010_0020" type="최종정보" 자료생성일="2006-11-30">
					<메타정보>
						<제목정보>
							<제목>歲精惜譚</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">天地間。最可惜者。歲月也。精神也。歲月無限。<line/>
精神有限。虛費了歲月。其衰耗之精神。無可<line/>
復收拾矣。凡人髫以前無論。自髫而冠。冠而<line/>
娶。旣娶乎則弱女稚子。森森滿眼。居然爲人<line/>
父。少焉髮蒼白。而始抱孫。老之勢。浩難防矣。<line/>
於是搔首思髫而冠。冠而娶。以至于抱孫而<line/>
髮蒼白。則其精神之衰盛。判然若先後天。細<line/>
撿其平生。瓠落無所成。雖長嘯太息。無計奈何<line/>
<line/>
<페이지 number="ITKC_MO_0577A_A257_096A"/>矣。余自十二三。早已覺此事。懼歎弸中。且今<line/>
冠娶者近十稔。種種頤頗鬚尤。顧影而惕曰。<line/>
今余年少而精神皎皎。如其不早讀書學爲<line/>
己。搔首之悲。當遽歸於余也。區區志意。庶欲<line/>
於言行上勖勉。而世念淪汩。有時乎間斷。其<line/>
可惜可勝歎哉。迺置簡於案。事親讀書暇。有<line/>
由中之得。則隨書之漸成篇。縱知空言無補。<line/>
然其自爲計。則庶或未爲失也。於歲月精神<line/>
之最可惜。愈往而愈致意焉。此書其亦一端<line/>
之助歟。癸未秋月之十六日。日將晡。四以<line/>
<line/>
<페이지 number="ITKC_MO_0577A_A257_096B"/>齋居士。識。</단락>
<단락 align="left" indent="0">媚容嬌色。雖丈夫。反不如婦人。平氣正心。雖賤隷。可<line/>
以爲君子。讀書談鄙俚。對鷄犬。亦羞愧。送客論是非。<line/>
想鬼神亦憎恨。言語輕率。雖卿相位。奴隷是似。行步<line/>
裮被。雖耆艾年。兒童不如。余嘗題此於東壁。書其尾<line/>
曰。明叔書之明叔之室。明叔豈欺明叔。葢深警之之<line/>
辭。</단락>
<단락 align="left" indent="0">輕薄之俗。容易呼古聖賢名。余嘗戒之。如古之高人<line/>
學士。當尊敬。以字號呼之。如陶潛曰靖節。韓愈曰退<line/>
之之類也。且世俗不厖。每務勝。呼父執諸丈老之名。<line/>
<line/>
<페이지 number="ITKC_MO_0577A_A257_096C"/>如小兒。是亦駭聽。且宰相者。吾<문자효과 type="격자"/>君亦尊敬不名。士<line/>
庶豈可呼之。且小名者。父母及祖父母伯叔父母呼<line/>
之。其餘皆不可。冠而字之。意安在。有朋友旣冠。呼小<line/>
名者。莫知其可也。</단락>
<단락 align="left" indent="0">浮華之流。厭看經書。及其它學問等語。判知滋味。不<line/>
如稗官。雖有讀者。務爲剽竊。傅會詞章。非眞讀也。或<line/>
有意讀之。則反嘲曰腐儒。余於斯有感。</단락>
<단락 align="left" indent="0">侍長者。終日可收放心。勝於讀書收撿。少年。例多厭<line/>
侍長者。甚至有六月尊長之嘲。何其可也。或有厭避<line/>
父兄側者。余竊惡焉。</단락>
<단락 align="left" indent="0"><페이지 number="ITKC_MO_0577A_A257_096D"/>胡子曰。學欲博。不欲雜。欲約。不欲陋云。此博約二字。<line/>
各救其雜陋之偏弊。爲學者常誦此言。可也。</단락>
<단락 align="left" indent="0">自古挾才能者。動心驕矜。末稍。喪身辱名。皆從驕字<line/>
上萌。雖有兼人之才。通天之學。無計尊卑貴賤。應接<line/>
之時。面上去驕字。言頭去驕字。方不爲妄男子。</단락>
<단락 align="left" indent="0">皇明得天下甚正。用夷變夏。失天下。亦正。殉於社稷。<line/>
但得之於胡。可謂快矣。而又失之於胡。可謂恨矣。</단락>
<단락 align="left" indent="0">三峯鄭道傳<문자효과 type="격자"/>國初罪死。然生於麗季佞佛之世。能<line/>
著書闢佛。辨破甚確。又抵書圃隱。詆其親近釋子。此<line/>
事。足爲儒門有功人。</단락>
<단락 align="left" indent="0"><페이지 number="ITKC_MO_0577A_A257_097A"/>若有藏書萬卷。不借不讀不曬。不借不仁。不讀不智。<line/>
不曬不勤。士君子必讀書。以資借猶讀。有以束閣者<line/>
爲愧。古人云。敎子嬰孩。人必曰兒不遵長者言。是多<line/>
氣者。多氣者騰達。恣其行止。及長。陷於辟者多。嗚呼。<line/>
父兄之愧深乎。遺子千金。不如敎子一經。</단락>
<단락 align="left" indent="0">古人云。貧字不可形於口。不可書於紙。對富人言其<line/>
貧。彼其當曰是求於我也。豈不餒哉。顔子飯䟽。豈向子<line/>
貢輩言貧乎。如之何則可。曰安貧。安貧則不言貧。</단락>
<단락 align="left" indent="0">多事從多言始。多言從不收斂方寸始。然則緘口不<line/>
言乎哉。曰非也。言顧其行。則不素其言。行踐其言。則<line/>
<line/>
<페이지 number="ITKC_MO_0577A_A257_097B"/>不素其行。豈老佛淸凈寂滅之謂也。</단락>
<단락 align="left" indent="0">小說最壞人心術。不可使子弟開看。一着於此。淪沒<line/>
者多。明朝淸源洪文科曰。我朝騷人墨客。作浣紗紅<line/>
拂。竊符投筆等記。凡有血氣者。咸知奮發。誠感激人<line/>
心之一助。可謂盛矣云。嘻嘻。烏足道哉。余嘗聞明末<line/>
流賊。多冐水滸傳中強盜名字。是亦感激人心之一<line/>
助哉。余嘗看水滸傳。其寫人情物態處。文心巧妙。可<line/>
爲小說之魁。合號綠林蕫狐。然士大夫一向沉湎。一<line/>
本有鍾伯敬評批者。伯敬之顚倒。乃如是耶。意者。浮<line/>
薄輩。借伯敬名字。入榟以重其書歟。又有金聖嘆者。<line/>
<line/>
<페이지 number="ITKC_MO_0577A_A257_097C"/>姿意評讚。自言天下之文章。無出水滸右者。善讀水<line/>
滸。其爲人綽綽有裕。又肆然罵孟子。爲未離戰國遊<line/>
士之習云。雖不詳知聖嘆之爲何許人。而其狂妄鄙<line/>
悖。從玆可知也。其爲言也。抑揚眩亂。才則才矣。可謂<line/>
耐菴之丘明。法門之宋江矣。意者。耐菴以錦繡之才。<line/>
有一塊寃憤。疊欝於中。發此無實之言。叙其平生罵<line/>
世之心歟。其心則悲且苦矣。其罪則擢髮難贖也。</단락>
<단락 align="left" indent="0">小說有三惑。架虛鑿空談鬼說夢作之者。一惑也。羽<line/>
翼浮誕鼔吹淺陋評之者。二惑也。虛費膏晷魯莾經<line/>
典看之者。三惑也。作之猶不可。何心以爲評。評之猶<line/>
<line/>
<페이지 number="ITKC_MO_0577A_A257_097D"/>不可。又有續國誌者。續水滸者。鄙哉鄙哉。尤不足論<line/>
也。嗚呼。以施耐菴聖嘆輩之才且慧。移此勤於本分<line/>
事。則其可不敬之乎。甚者敷淫穢演僻怪。務悅人目。<line/>
不知羞恥。余嘗見小說書目中。有開闢演義。雖不開<line/>
見。觀其名目。怪斯極矣。余幼時。看十餘種。皆男女風<line/>
情。閭巷鄙諺。有時悅目。實知其眞無是事。然後憎惡<line/>
之心漸加。頓無滋味。於是。書與眸不相爲謀矣。嘗聞<line/>
中州村巷學究。閒聚談話。卽席欲酒肉。則一人呼訴<line/>
說。一人寫。幾人刻板。居然成二三篇。賣於書肆。沽酒<line/>
肉以遊云。吁由一時食慾。強作浪說。用力極勞。而心<line/>
<line/>
<페이지 number="ITKC_MO_0577A_A257_098A"/>術隨壞。其書浩不可禁。車牛不勝載。家著而戶讀。於<line/>
是。棗梨楮藤之災。極矣。權輿於元。濫觴於明。至于今<line/>
日。而尤往而尤盛。夫小說。亂書也。元。亂國也。其作俑<line/>
者。可以加亂民之誅矣。漢之黨論。晉之淸談。唐之詩<line/>
律。猶有氣節風流之可觀處。然亡國而害道。彼小說<line/>
安可方乎此三者哉。古置稗官。以收野談。雖多叢瑣。<line/>
君子有取。傳奇志怪。博物者取之。惟此小說。上不及<line/>
黨論淸談詩律。中不及稗官野談。下不及傳奇志怪。<line/>
聖嘆輩。獨以何心。攘臂其間。標榜五才子。助其淺陋。<line/>
甘爲說家之忠臣。俗流之知己。幸若中國。有人挽回<line/>
<line/>
<페이지 number="ITKC_MO_0577A_A257_098B"/>世運。亟下新令。溥天之下。燒其舊書。禁其新書。或有<line/>
犯者。嚴其條法。不齒人類。殆庶幾乎。</단락>
<단락 align="left" indent="0">唐四庫甲部經類。有小學。葢三代時。有小學。亡於秦<line/>
火後。儒不得見。只設小學博士。敎授諸儒所著文。可<line/>
以擊蒙者。故唐藝文志。小學類。有蔡邕勸學篇。葢此<line/>
等書也。至文公。搜輯諸家說。始爲一定之書。</단락>
<단락 align="left" indent="0">心中無一点猜忌。方是好男兒。余嘗勉焉。有詩曰。胷<line/>
海快除三斗棘。靈臺洞若四通逵。亦恐言易行難。何<line/>
如乃可。自愛人片善始。</단락>
<단락 align="left" indent="0">余嘗愛和順積中榮華發外之語。又愛淸明在躳志<line/>
<line/>
<페이지 number="ITKC_MO_0577A_A257_098C"/>氣如神之語。又愛莊周淵默䨓聲尸居龍見之語。未<line/>
嘗不書諸壁而誦語口。</단락>
<단락 align="left" indent="0">陶靖節詩天然。是士大夫心事。讀陶詩。先觀其語趣<line/>
之雅潔。不獨以詞家目之可也。徒詞家目之。淵明豈<line/>
不笑我乎。</단락>
<단락 align="left" indent="0">我朝卓越千古者。儒士釋流等級甚嚴。嘗聞麗時尙<line/>
佛。儒釋混淆。士大夫家壁上。不掛僧笠三四。則不爲<line/>
名士。相逢路次。儒先拜於釋。釋植立受之。葢其時閥<line/>
閱子弟。多出家。故士大夫師友而不恥。以至辛旽。與<line/>
至尊踞榻。李正言存吾。叱之下床。以其時諫官。可謂<line/>
<line/>
<페이지 number="ITKC_MO_0577A_A257_098D"/>難矣。又僧齋僧刦之俗。醜不忍聞。至<문자효과 type="격자"/>國朝。痛除其<line/>
習。閥閱始以出家爲羞。至今釋流逢儒士於路間。無<line/>
論知與不知。先拜則儒士晏然不顧。又毁城中寺刹。<line/>
時有僧尼不入城門之禁。判若涇渭。可謂正矣。</단락>
<단락 align="left" indent="0">道在日用目前。甚淺近。莫淺於灑掃應對。莫近於愛<line/>
親敬長。欲做好人者。多舍此去而窺高大。必先欲談<line/>
天說易。其躐等而不循序如此。未知人事。安知天事。<line/>
未知人理。安知易理。胡籍溪學易於涪陵處士譙公<line/>
天授。久未有得。天授曰。是固當然。葢心爲物漬。故不<line/>
能有見。惟學。乃可明耳。先生於是喟然嘆曰。所謂學<line/>
<line/>
<페이지 number="ITKC_MO_0577A_A257_099A"/>者。非克己工夫也耶。自是一意下學。此其驗也。有志<line/>
者。先以曲禮。逐條律己。然後次次讀聖賢書。以至于<line/>
易可也。偶然書此。以戒吾心之浮誇好奇。</단락>
<단락 align="left" indent="0">士君子。言雖不足。行當有餘。方好。若言而已。則口然<line/>
心不然。如牡丹之好花無宲。識者恨之。</단락>
<단락 align="left" indent="0">名目。隨習俗而變。高陽氏有才子八人。才子之目。豈<line/>
容易哉。隋唐之間。能詩者反穪才子。莊子盜跖篇曰。<line/>
孔子謂柳下季曰。先生今之才士也云。古之才士。亦<line/>
異於俗之塲屋才士也。晉王孝伯曰。痛飮酒。熟讀離<line/>
騷。便可稱名士。亦異乎經侍從獨稱名士也。長者之<line/>
<line/>
<페이지 number="ITKC_MO_0577A_A257_099B"/>稱。亦不草草。今之鄕谷。多積穀。反稱之。余又逢某鄕<line/>
某。問貴鄕有何儒者乎。對曰。有大儒數三人。不覺聳<line/>
動。急問曰。姓名爲誰。學業之造詣。如何。對曰。某某也。<line/>
皆能詩賦表策。塲屋之文無難云。余又不覺嗢噱曰。<line/>
大哉儒也。某去後。嘆曰。非如程張朱呂者。不足以當<line/>
大儒之目。今此名。反歸於紛紛殉名之擧子乎。</단락>
<단락 align="left" indent="0">世之論王介甫者。紛然矣。未得的論。朱子曰。其爲人<line/>
質雖淸介。而器本偏狹。志雖高遠。而學實凡近。其所<line/>
論說。葢特見聞臆度之近似耳。顧乃挾以爲高。足己<line/>
自聖。不復知以格物致知克己復禮爲事。而勉求其<line/>
<line/>
<페이지 number="ITKC_MO_0577A_A257_099C"/>所未至。以增益其所不能。是以其於天下之事。每以<line/>
躁率任意。而失之於前。又以狼愎徇私。而敗之於後<line/>
云云。今見此論。介甫之平生昭然矣。如老蘇辨奸論。<line/>
徒含毒循私。非公論爾。</단락>
<단락 align="left" indent="0">寧爲孔門之侍童。擁篲於丈席之下。恥作釋家之祖<line/>
師。加趺於蒲團之上。爲問君子。鄙見如何。</단락>
<단락 align="left" indent="0">謙讓之於誇矜。隔絶如霄壤。謙讓者。每每歎不足而<line/>
進於有餘。誇矜者。每每喜有餘而退於不足。然大謙<line/>
讓大誇矜。皆有末流之弊。謙讓之弊遲而小。誇矜之<line/>
弊速而大。</단락>
<단락 align="left" indent="0"><페이지 number="ITKC_MO_0577A_A257_099D"/>脫累之士。事事欲遵古。流俗之人。事事欲從今。互相<line/>
激憤。難得適中。自有酌古量今底好道理。何害士君<line/>
子中正之學也。古有匍匐吊喪之人。又聞頃世某士。<line/>
修身好古。以笠爲東俗。不堪著。乃卷柳皮爲冠。行于<line/>
道。爲人駭笑。遵古之弊。固已怪也。從今之弊。可勝言<line/>
哉。</단락>
<단락 align="left" indent="0">東坡仇池筆記。多錄冥間事。頗惑其說。何其好奇之<line/>
甚也。雖弄筆硏錄見聞。當隨而辨破可也。且冥間事。<line/>
設使自吾身親死而甦。則可的知其虛實也。昔者。逢<line/>
更生之人。問其死時事。白犬葱釜之說。極其荒詭。愚<line/>
<line/>
<페이지 number="ITKC_MO_0577A_A257_100A"/>氓輻湊。投錢以聽。余從旁笑曰。死而甦者。千萬一人<line/>
也。迺敢恣意眩亂。妄恃其獨行之事。以惑衆耳可乎。<line/>
佛氏或以愛憎。幻弄愚夫愚婦。托術生死。眩惑一世<line/>
則有之。亦有新死者。一氣如絲。爲風邪挾弄。作一噩<line/>
夢焉。豈眞有天堂地獄哉。</단락>
<단락 align="left" indent="0">人之過。常從自是處加。人之禍。常從蔑人處生。自是<line/>
則蔑人。蔑人則自是。互相終始。都歸於偏是。故君子<line/>
貴審愼得中。</단락>
<단락 align="left" indent="0">人之交道甚重。而初交之時。動必曰知己。交少䟱則<line/>
動必曰絶交。何其輕躁之甚也。余於此。常惕惕。</단락>
<단락 align="left" indent="0"><페이지 number="ITKC_MO_0577A_A257_100B"/>屈伸往復。盈虛消長。天之道也。順之而已。治亂興亡。<line/>
善惡吉㐫。人之爲也。修之而已。此言吾甞聞諸正夫。<line/>
古人曰。順理行將去。隨天分付來。此亦與正夫言。暗<line/>
合。天地間萬事。莫過乎此等語。</단락>
<단락 align="left" indent="0">嗟呼。余至今未曉世俗所謂達者之爲達者。人雖享<line/>
得稀年。送了許多光陰者。博局上也。酒盃裏也。女色<line/>
也。書畵也。科塲也。榮途也。晝睡也。稗說也。其間又有<line/>
疾病憂患。何暇修吾身本分事乎。疾病憂患。天也。無<line/>
如之何。以外事在自家任意。天地間一蠧之語。豈不<line/>
愧乎。何乃以此。反以爲達。達哉達哉。吾未知其達哉。</단락>
<단락 align="left" indent="0"><페이지 number="ITKC_MO_0577A_A257_100C"/>船窓夜話云。腹不飽詩書。甚於餒。目不接前輩。謂之<line/>
瞽。身不遠聲利。甚於穽。骨不脫俗氣。甚於痼。余續之<line/>
曰。口不言道學。甚於啞。脚不踏泉石。甚於跛。心不喜<line/>
正直。甚於鬼。志不在山林。甚於廝。楊敬仲云。仕宦以<line/>
孤寒爲安身。讀書以飢餓爲進道。居家以無事爲平<line/>
安。朋友以相見踈爲久要。余續之曰。對人以溫厚爲<line/>
要法。御妻以簡默爲工夫。作文以詳悉爲意匠。調病<line/>
以強作爲藥石。</단락>
<단락 align="left" indent="0">文者。比諸學則末也外也。是以今古文人。例多浮薄<line/>
放肆。文之中。善詩之人。尤甚。詩之中。善科詩者。尤末<line/>
<line/>
<페이지 number="ITKC_MO_0577A_A257_100D"/>之末。外之外。雖可勉強爲之。而亦有好道理酌量處。<line/>
不可以爲男兒平生事業。盡在斯顚倒猖狂。壞盡心<line/>
術也。</단락>
<단락 align="left" indent="0">雖善言。多則令人厭。流於妄。况不善之言多乎。小則<line/>
受侮。大則見害。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_095D" 연계종료="ITKC_MO_0577A_A257_100D"/>
						<연계항목 type="번역문" 연계시작="ITKC_BT_0577A_0050_010_0020" 연계종료="ITKC_BT_0577A_0050_010_0020"/>
					</연계정보>
				</레벨4>
<레벨4 DCI="ITKC_MO_0577A_0050_010_0030_2006_A257_XML" id="ITKC_MO_0577A_0050_010_0030" type="최종정보" 자료생성일="2006-11-30">
					<메타정보>
						<제목정보>
							<제목>瑣雅</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">瑣者。貶其不大也。雅者。多其不塵也。謏見寡<line/>
聞。與議文章。不亦僭乎。又曰。雅者。竊取古人<line/>
著書之名。又曰。記述無倫次。瑣瑣然也。甲申<line/>
七月。書于白荳棚下。</단락>
<단락 align="left" indent="0"><페이지 number="ITKC_MO_0577A_A257_101A"/>列子較莊子。太纖巧。復逶迤婉㜻。其莊重無論。不及<line/>
莊子之氣力遠矣。</단락>
<단락 align="left" indent="0">陶糓淸異錄。意匠專取新奇。故不免僻幽。然類家之<line/>
別種。只供笑。不是適用之書。余嘗見山堂肆考。亦一<line/>
流爾。何鏜所<주석 id="D001" type="난외주"><imghj href="KC06622"/></주석>名山記。凡一千四百餘首。不載放翁<line/>
入蜀記。何也。</단락>
<단락 align="left" indent="0">家語恰肖子書。絶不似魯論。後人編。首載夫子異相<line/>
及誕降瑞應。葢緯書所收也。涉誕謾。恐取識者之譏。<line/>
孔叢子。是孔氏家乘。繁瑣中有理致。</단락>
<단락 align="left" indent="0">三閭大夫天問。文中之至險極怪。前無後無。更無其<line/>
<line/>
<페이지 number="ITKC_MO_0577A_A257_101B"/>對。宋玉招魂等作。稍接步武而却平易。</단락>
<단락 align="left" indent="0">鍾伯敬，譚元春所緝古詩唐詩二歸。頗費精力。選家<line/>
鮮能及焉。其評隲者。或非烟火口業。但圈處。或有過<line/>
當。而抹處公嚴。令人氣短。</단락>
<단락 align="left" indent="0">朱子諱韋齋名松。詩集無松字。甞按用於一處。其好<line/>
事近詞曰。春色欲來時。先散滿天風。雪坐使七閩。松<line/>
竹變珠幢。王節它詩。皆以杉易松字。<원주>又見淸脾錄。</원주></단락>
<단락 align="left" indent="0">蘇黃詩。用古事仍成變化者。後世有錢受之能及焉。<line/>
而但局小耳。</단락>
<단락 align="left" indent="0">康煕崇文敎。太學立碑。自製文贊顔曾思孟。顔子贊<line/>
<line/>
<페이지 number="ITKC_MO_0577A_A257_101C"/>曰。聖道早聞。天資獨粹。約禮博文。不遷不貳。一善服<line/>
膺。萬德來萃。能化而齊。其樂一致。禮樂<주석 id="D002" type="난외주">四</주석>代。治法兼<line/>
備。用<주석 id="D003" type="난외주">利</주석>舍藏。王佐之器。曾子贊曰。洙泗之傳。魯以得<line/>
之。一貫曰唯。聖學在玆。明德新民。至善爲期。格致誠<line/>
正。均平以推。至德要道。百行所基。恭承統緖。修明訓<line/>
辭。子思贊曰。於穆天命。道之大原。靜養動察。庸德<주석 id="D004" type="난외주">痛</주석><line/>
言。以育萬物。以贊乾坤。九經三章。大法是存。篤恭愼<line/>
獨。成德之門。卷之藏密。擴之無根。孟子贊曰。哲人旣<line/>
萎。楊墨昌熾。子與闢之。曰仁曰義。性善獨闡。知言養<line/>
氣。道稱堯舜。學屛功利。煌煌七篇。幷垂六藝。孔學攸<line/>
<line/>
<페이지 number="ITKC_MO_0577A_A257_101D"/>傳。禹功作配。又多著書。淵鑑類凾，全唐詩，佩文韻府，<line/>
古文淵鑑共三百七十卷。夢窩相公。癸巳燕行時。康<line/>
煕親授。以傳于<문자효과 type="격자"/>國王爲言。亦有佩文齋廣羣芳譜，<line/>
康煕字典。佩文。卽其號也。</단락>
<단락 align="left" indent="0">楊子雲法言。王仲淹中說。皆竊學論語者也。法言太<line/>
崛強。論語豈崛強云乎哉。中說。時或近之。畢竟叔敖<line/>
衣冠耳。</단락>
<단락 align="left" indent="0">皇明史紀。凡言京師者。必曰長安。甚野。淸人凡書冊。<line/>
往往剔去夷虜戎狄等字。甚淺<imghj href="KC02069"/>。說郛尤多。又夷字<line/>
易以彜。</단락>
<단락 align="left" indent="0"><페이지 number="ITKC_MO_0577A_A257_102A"/>鄭東溟詩。專以氣爲主張。其伸縮變化。頗似于鱗而<line/>
較滓。然東詩之巨擘歟。只有詩集十一卷。許眉叟嘗<line/>
大許。其所著詩諷曰。管氏作地員。王詡作抵巇。屈原<line/>
作離騷。荀卿作非相。今君平作詩諷云。余嘗觀其四<line/>
六之文。果瑰奇爛燁矣。</단락>
<단락 align="left" indent="0">陳東莞<문자효과 type="격자"/>皇明通記。多直言其本朝可諱處。不可謂<line/>
之諛筆也。</단락>
<단락 align="left" indent="0">偶讀唐書。杜工部傳。文甚簡硬。而字也字絶無僅有。<line/>
歐陽文忠。以宵寐匪貞札闥洪休。譏宋景文者。良有<line/>
以也夫。</단락>
<단락 align="left" indent="0"><페이지 number="ITKC_MO_0577A_A257_102B"/>黃五嶽空同集序。雙關之文。而句法靈異。雖是六朝<line/>
委波。亦不孱湔<문자효과 type="격자"/>明之世。眞才矣哉。</단락>
<단락 align="left" indent="0">成三問編東人之文。爲東人文寶。未成以死。佔畢齋<line/>
續成之。曰東文粹。</단락>
<단락 align="left" indent="0">我東方載籍不備。作史始於麗朝。其著者曰金富軾<line/>
三國史記。<문자효과 type="격자"/>本朝鄭麟趾高麗史。諸臣纂修東國通<line/>
鑑，東國史畧，三國史節要，東史纂要。兪市南棨麗史<line/>
提綱。</단락>
<단락 align="left" indent="0">南壺谷編箕雅。自新羅崔致遠至<문자효과 type="격자"/>本朝申晸。四百<line/>
五十四人。又羽士，衲子，雜流，閨秀，不姓氏三十八人。<line/>
<line/>
<페이지 number="ITKC_MO_0577A_A257_102C"/>總四百九十二人。稱李奎報曰。䧺博則李文順。又曰。<line/>
文章爲東國之冠。芝峯曰。李奎報䧺贍。又曰。李奎報<line/>
最大手。又曰。李奎報之文。亦自豪健。余甞觀李文順<line/>
之詩。謂之博也贍也則可。兩公所謂䧺者何也。謂之<line/>
大手。則稍或可也。其爲最大手爲東國之冠者。亦何<line/>
也。又其文冗長。不欲觀。</단락>
<단락 align="left" indent="0">明人以爲楊子雲。本無失節之事。劇秦美新。乃谷子<line/>
雲所爲。而後人誤認爲䧺。枉被其名云。</단락>
<단락 align="left" indent="0">焦竑輯老子莊子諸註家。爲老子翼。莊子翼。老子註<line/>
家六十五。莊子註家四十九。</단락>
<단락 align="left" indent="0"><페이지 number="ITKC_MO_0577A_A257_102D"/>焦竑曰。諸子唯楊朱無書。列子在晉末。書始行。疑後<line/>
人取莊子之文足成之者。故太史公作列傳。不及列<line/>
子。亢倉子唐王士源所著關尹子書甚高。顧嬰兒蕊<line/>
女。况誦土偶之類。聃時尙無之。亦後世知道之士所<line/>
托爲。非其眞也云。余以爲後世僞書之起。亦道學不<line/>
明。學士大夫尙浮華而無恥之致也。豈細慮哉。</단락>
<단락 align="left" indent="0">韓退之集註家五百。蘇子瞻集註家九十六。囂囂汩<line/>
汩。不勝其瑣。反有失於本旨者。亦季叔之事也。至東<line/>
國杜詩諺解而其弊極矣。</단락>
<단락 align="left" indent="0">李于鱗之文。果佶崛而奇乎哉。然往往強作古人語。<line/>
<line/>
<페이지 number="ITKC_MO_0577A_A257_103A"/>突露筋骨。終歸文章惡道。又諸篇皆一套。無新新變<line/>
化。各軆層出之美。夫其詩則有氣而且色焉。種種悅<line/>
心。五絶則非其長也。文則葢不如李獻吉。獻吉詩極<line/>
力學少陵處。可憎殺。杜有秋興八首之律。李又以律。<line/>
倣其軆題曰。秋懷八首。此等處。終出古人脚底。使眼<line/>
力長者。侮之而且惜焉。</단락>
<단락 align="left" indent="0">獻吉左宜人墓誌奇而且密可悅。</단락>
<단락 align="left" indent="0">于鱗簡牘。種種可觀。其擬秦昭王書。果是何語。凡文<line/>
章雖至怪極奇者。一再次細尋。自有脉絡。方是好文。<line/>
于鱗文強項。有時而骨折血滯。雖平生學兩司馬。顧<line/>
<line/>
<페이지 number="ITKC_MO_0577A_A257_103B"/>遷曁相如。出語輒䧺渾。葢漢之元氣所鼓。槖爾眇然<line/>
一于鱗。不但模像彷彿。或復欲凌以上之。此是後世<line/>
學文章者。一種痼弊。若以學問方之。恰同王仲淹。不<line/>
知時宜。急急欲做孔子續經書。徒模像闕里影子來。<line/>
自取吳楚僭王孔門王莾之譏。夫宋世鴻儒。雖不模<line/>
像如仲淹。顧其學術。則孔門之嫡派耳。凡爲文章者。<line/>
知乎此則庶幾爾。</단락>
<단락 align="left" indent="0">劉鳳子威文章。又一天地間怪物。葢<문자효과 type="격자"/>皇明之世。如<line/>
此輩者。不知其幾人。<문자효과 type="격자"/>明之所以代促者。靈流怪品。<line/>
盡發天地之秘藏。亦是宇宙間一大運氣。無可奈何<line/>
<line/>
<페이지 number="ITKC_MO_0577A_A257_103C"/>地也。非人力所可遏。但任之而已爲愈也。</단락>
<단락 align="left" indent="0">元美之哭于鱗一百二十韻詩。瓌奇譎詭。靈氣蓊雜。<line/>
葢大物也。而偉材歟。不讓爲<문자효과 type="격자"/>大明文章也。顧東國<line/>
無此製作。其它可類知矣。</단락>
<단락 align="left" indent="0">唐傅奕請沙汰僧尼䟽。比退之佛骨表。加詳密嚴正。<line/>
葢其爲人種種甚好也。</단락>
<단락 align="left" indent="0">盧蘇齋我東別立門戶者。其詩全用之於而以字。似<line/>
非詩家本色。然於其中化焉者也。文之暗室銘。縱曰<line/>
奇健。未免黑窈窈。</단락>
<단락 align="left" indent="0">先輩往往推金乖厓爲東國第一文章。以余淺識。恐<line/>
<line/>
<페이지 number="ITKC_MO_0577A_A257_103D"/>多冗俚。置崔立之於何處也。<문자효과 type="격자"/>宣廟朝以下文章。多<line/>
可觀也。詩文幷均者。其農岩乎。詩推挹翠軒爲第一。<line/>
是不易之論。然至淵翁而後。成大家藪。葢無軆不有<line/>
也。纖麗而成名家者。其柳下乎。痼疾於模唐者。其蓀<line/>
谷乎。蘭雪。全用古人語者多。是可恨也。龜峯。帶濂洛<line/>
而神化於色香者。澤堂之詩。精緻有識且典雅。不可<line/>
多得也。近世率菴。有理有聲色。不碎零。定難得也。雖<line/>
與顧菴幷名。顧菴不知落下幾層矣。栢谷之詩。往往<line/>
有逼唐者。而卑處全不免餒陳。平生讀書之多。定爲<line/>
古今稀見。讀伯夷傳一億一萬三千番。它可類推也。<line/>
<line/>
<페이지 number="ITKC_MO_0577A_A257_104A"/>其集中文只數篇。而無足可觀。才之至鈍者也。才氣<line/>
之靈靈慧慧。搜括化竇者。四百年來罕有之。羅一千<line/>
年。麗五百年。元無之。至觀復齋。足可當之。而不幸驥<line/>
騏中蹶。楩楠半折。著輯不多。識者恨之。葢才不無焉。<line/>
皆局於聞見。所得多館閣體。而畏縮不敢出遊局外。<line/>
掀動造化。日就卑卑而已。文章一事。雖末技。豈可腐<line/>
陳庸碌。安於下品哉。</단락>
<단락 align="left" indent="0">宋王梅溪文章。神彩曄然。不可多得也。李廌方叔文<line/>
章。警發可愛。余於其畵品。知之矣。</단락>
<단락 align="left" indent="0">今淸之文章。李漁笠翁爲翹楚。而五六十年前人也。<line/>
<line/>
<페이지 number="ITKC_MO_0577A_A257_104B"/>日本文章。物徂徠茂卿爲巨擘。而專尙王元美李于<line/>
鱗。閃爍倐幻。時有可觀。一國文人。尊爲宗匠。靡然趨<line/>
向。死纔十餘年。有文集百餘卷云矣。</단락>
<단락 align="left" indent="0">許眉叟穆文章。大打開而不得收拾。崛強過之。神彩<line/>
恐不足。地乘之文。甚佳製。與車滄洲書有氣力。丘墓<line/>
文山水記。此猶彼。彼猶此。渾是一套。無伸縮變化處。<line/>
葢多識前言往行。不朽之文也。古詩亦有奇健者。律<line/>
詩絶無之。是可欠也。東海碑瓌奇譎詭。定是奇作。其<line/>
䟽章。亦不是俗套。典重可觀。</단락>
<단락 align="left" indent="0">月沙閣軆之神化者。其碑誌。時有不愧古人處。奏文<line/>
<line/>
<페이지 number="ITKC_MO_0577A_A257_104C"/>呈文。雖古之作者復生。應有逡廵退步時。四百年來<line/>
館閣中之領袖也。</단락>
<단락 align="left" indent="0">陸務觀入蜀記。淸新警發。南唐書亦非庸品。其四六<line/>
之文。鱗其倫焉。碑誌往往就格。<원주>缺</원주> 女墓銘。悲烈可誦。<line/>
煙艇東籬居室書巢等記。閑曠樂易。可以悅心。其書<line/>
畵題跋。奇氣映發。葢其詩文。以奇爲尙者也。竊想其<line/>
平生䧺秀悲壯。氣宇軒然。</단락>
<단락 align="left" indent="0">白樂天之文。雖俚俗。其制誥及判。後世難及。其策林<line/>
許多經綸詳密。葢如今世之一等科儒。雖造言也曲<line/>
暢旁通。而其軆裁則蔑如也。其與元九書。說交道文<line/>
<line/>
<페이지 number="ITKC_MO_0577A_A257_104D"/>章處。淋漓可觀。多作佛家文字。或稱佛弟子。鄙卑。何<line/>
足道哉。碑誌則有時好。</단락>
<단락 align="left" indent="0">元微之文。雖不多。與樂天。大同小異也。有鳥有酒等<line/>
詩。風人之旨。</단락>
<단락 align="left" indent="0">讀老蘇文。繼讀子由文。纖尖越覺低弱。葢老蘇。文章<line/>
家熊虎之才也。三蘇之策論。自晁蕫以後。稀珍絶色<line/>
也。夫策論。別有一種才品。三蘇以外。則不免燕石嫫<line/>
母。幾何人哉。</단락>
<단락 align="left" indent="0">陸敬輿鬼神於雙關者。似冗長而不冗長矣。</단락>
<단락 align="left" indent="0">老蘇之文。有氣力而大有才思。小蘇。色香不足。長蘇<line/>
<line/>
<페이지 number="ITKC_MO_0577A_A257_105A"/>則集一家之大成者。</단락>
<단락 align="left" indent="0">退之碑誌。用意於奇峭。而太露筋骨者。子瞻之碑誌<line/>
不多者。文章家闕典。意子瞻之才。不長於此技也。甞<line/>
言不欲屑屑於碑誌者。無乃托辭以掩其所短歟。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명><imghj href="KC06622"/></주석명>
							<주석내용>纂</주석내용>
						</주석항목>
						<주석항목 id="D002" type="난외주">
							<주석명>四</주석명>
							<주석내용>三</주석내용>
						</주석항목>
						<주석항목 id="D003" type="난외주">
							<주석명>利</주석명>
							<주석내용>行</주석내용>
						</주석항목>
						<주석항목 id="D004" type="난외주">
							<주석명>痛</주석명>
							<주석내용>庸</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_100D" 연계종료="ITKC_MO_0577A_A257_105A"/>
						<연계항목 type="번역문" 연계시작="ITKC_BT_0577A_0050_010_0030" 연계종료="ITKC_BT_0577A_0050_010_0030"/>
					</연계정보>
				</레벨4>
<레벨4 DCI="ITKC_MO_0577A_0050_010_0040_2006_A257_XML" id="ITKC_MO_0577A_0050_010_0040" type="최종정보" 자료생성일="2006-11-30">
					<메타정보>
						<제목정보>
							<제목>妹訓</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">余有二妹。齡皆及笄。幼而無聞。及長難戒。著<line/>
書以訓。章凡十六。</단락>
<단락 align="left" indent="0">女子之德。和順爲則。言語行步。以至飮食。一心不懈。<line/>
乃爲之職。</단락>
<단락 align="left" indent="0">下氣低聲。中正以裁。從容周旋。事與心諧。是爲吉祥。<line/>
<line/>
<페이지 number="ITKC_MO_0577A_A257_105B"/>諸福畢來。</단락>
<단락 align="left" indent="0">鄙悖之言。掩耳莫聆。長老之訓。存心以銘。習此二者。<line/>
身亦安寧。</단락>
<단락 align="left" indent="0">善言惡言。皆出于口。一出惡言。悔之誰咎。一身善惡。<line/>
如反覆手。</단락>
<단락 align="left" indent="0">多言之婦。行不如一。多言多妄。妄則无實。戒之戒之。<line/>
囂囂無吉。</단락>
<단락 align="left" indent="0">言笑無節。近于俳優。色厲小溫。亦近于憂。云何得中。<line/>
柔順以求。</단락>
<단락 align="left" indent="0">見善必踐。見惡必懲。莫揚人過。莫詑己能。小心勤勤。<line/>
<line/>
<페이지 number="ITKC_MO_0577A_A257_105C"/>婦德日增。</단락>
<단락 align="left" indent="0">怒心之來。先抑其端。發乃和容。心隨而安。任怒無際。<line/>
事大如山。</단락>
<단락 align="left" indent="0">閨房之內。靜而無譁。不大其聲。以養其和。聲不出戶。<line/>
乃安一家。</단락>
<단락 align="left" indent="0">針織饋食。懋其精敏。整齊衣裳。潔掃床茵。勤勞罔懈。<line/>
是謂善人。</단락>
<단락 align="left" indent="0">余觀懶婦。早眠晏起。蓬首垢面。便逸是事。百事無成。<line/>
惡聞隣里。</단락>
<단락 align="left" indent="0">余觀驕婦。不事針線。浮華好勝。容服是炫。妄自爲賢。<line/>
<line/>
<페이지 number="ITKC_MO_0577A_A257_105D"/>凌彼良善。</단락>
<단락 align="left" indent="0">余觀悍婦。不時而哭。興妖憑鬼。日召巫卜。萬事瓦解。<line/>
災及九族。</단락>
<단락 align="left" indent="0">在家亡家。在國亡國。可不大懼。明若照燭。試觀三婦。<line/>
和順不足。</단락>
<단락 align="left" indent="0">莫羡富貴。莫侮貧竆。顧玆廉恥。勤儉飭躳。父母嘉之。<line/>
其樂融融。</단락>
<단락 align="left" indent="0">和兮順兮。中心固持。戰戰兢兢。朝暮誦斯。無愧此訓。<line/>
余言匪欺。</단락>
<단락 align="left" indent="0"><원주>庚午夏金少年永福聖配書</원주></단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_105A" 연계종료="ITKC_MO_0577A_A257_105D"/>
						<연계항목 type="번역문" 연계시작="ITKC_BT_0577A_0050_010_0040" 연계종료="ITKC_BT_0577A_0050_010_0040"/>
					</연계정보>
				</레벨4></레벨3></레벨2></레벨1></아이템>