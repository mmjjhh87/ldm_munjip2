<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0630" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A259_123A"/>靑莊館全書卷之六十三 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0630_010" type="문체" 자료생성일="2006-11-30">
				<메타정보>
					<제목정보>
						<제목>[天涯知己書]</제목>
					</제목정보>
				</메타정보>
			
<레벨4 DCI="ITKC_MO_0577A_0630_010_0010_2006_A259_XML" id="ITKC_MO_0577A_0630_010_0010" type="최종정보" 자료생성일="2006-11-30">
					<메타정보>
						<제목정보>
							<제목>天涯知己書</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">洪大容字德保。號湛軒。博學好古。乙酉冬。<line/>
隨其季父書狀官檍。遊燕。逢杭州名士嚴<line/>
誠，陸飛，潘庭筠。筆談書牘。翩翩可愛。結天<line/>
涯知己而歸。亦盛事也。時金在行字平仲。<line/>
號養虛。奇士也。同入燕。爲三人者所傾倒。<line/>
<line/>
<페이지 number="ITKC_MO_0577A_A259_123B"/>今觀其諸帖。輸瀉相和之樂。不愧古人。往<line/>
往感激有可涕者。錄其尺牘及詩文抄刪<line/>
筆談。名曰天涯知己書。以刺薄於朋友之<line/>
倫者焉。誠字力闇。號鐵橋。留心理學。聞今<line/>
不幸死矣。飛字起潛。號篠飮。最老成奇傑。<line/>
庭筠字香祖。號秋𢈢。年少而才思逸勃。俱<line/>
善焦墨濃墨。爲山水梅竹。<문자효과 type="격자"/>炯菴居士。識。</단락>
<단락제목 align="left" indent="0">尺牘 <원주>附詩文</원주></단락제목>
<단락 align="left" indent="0">跪誦手敎。過承推奬。愧不敢當。而自述己志及語及<line/>
謬愛之處。纏綿悱惻。三復之下。潛焉出涕。嗚呼。天<line/>
<line/>
<페이지 number="ITKC_MO_0577A_A259_123C"/>涯知己。千古所無。弟等下里鄙人。雖幸生中國。交<line/>
遊頗廣。從未見有傾盖銘名。眞切懇摯如吾兄者<line/>
也。感激之極。手爲之顫。胷中欝勃之情。雖萬語千<line/>
言。筆何能達。惟有彼此默默。鑑此孤忱而已。厚賜。<line/>
本不敢受。承長諄諭。暫且拜領。別業詩文。容早晩<line/>
應酬稍减。當竭愚蒙。搆成就正。卛此復候福安。臨<line/>
風三歎。希自珍重。不宣。湛軒先生知己。</단락>
<단락 align="left" indent="0">愚弟嚴誠。頓。</단락>
<단락 align="left" indent="0">庭筠再拜湛軒學長兄先生足下。筠昨歸。竟夕不能<line/>
成寐。目中隱隱有三位大人及足下與金養虛兄<line/>
<line/>
<페이지 number="ITKC_MO_0577A_A259_123D"/>儀狀。深歎海東誠君子之國。而數公尤當代絶世<line/>
奇人也。頃讀手敎。益見足下高雅拔俗。立身不苟。<line/>
志願甚大。如中國之陶靖節林和靖。千古不過數<line/>
人。高風逸致。起敬彌甚。又示以令師大人先生之<line/>
梗槩。足見淵源有自。孔顔之樂。彷彿可思。尤令人<line/>
翹首雲際。極不能忘耳。所深憾者。天各一方。不能<line/>
頻奉敎益及一拜令師先生也。弟雖忝居中土。平<line/>
生知交不過一二人。如嚴力闇兄之外。僅有其兄<line/>
九峯先生名果者。與吳西林先生。皆師之。其餘雖<line/>
還往百餘人。皆非知己可師可法者也。今又得一<line/>
<line/>
<페이지 number="ITKC_MO_0577A_A259_124A"/>足下。宲爲萬幸。卽一旦溘遊。可以瞑目重泉矣。相<line/>
思彌襟。曷有其極。此非筆墨之所能罄也。惟仰望<line/>
天末。臨風泣下而已。厚賜拜領。不宣。湛軒學長先<line/>
生大人知己。<문자효과 type="격자"/>錢塘愚小弟潘庭筠。頓首。</단락>
<단락 align="left" indent="0">捧讀手敎。益承關愛。彌令人感激不已。匪惟友朋知<line/>
己。雖骨肉之戚。無以過之。謹當書之大紳。作韋弦<line/>
之佩焉。弟之爲人。不敢自詡。然性情高遠。交遊雖<line/>
遍大江南北。而少可多否。號爲心相知者。落落無<line/>
幾人。其餘面輸背笑。如兄昨日之云者。比比而是<line/>
也。不意得吾兄之隱不違親。貞不絶俗其人者。一<line/>
<line/>
<페이지 number="ITKC_MO_0577A_A259_124B"/>見。已令人心醉。宲是奇緣。然大丈夫神交千里。豈<line/>
必頻頻狎昵如兒女子乎。蘭兄心軟氣弱。誠如尊<line/>
敎。亦是其中心激發。不能自禁耳。至如弟者。一覯<line/>
知己。心死氣盡。卽欲哭。亦不能矣。惟有仰天長吁。<line/>
茫茫然百端交集而已。嗟乎。天下有情人。固當默<line/>
喩此意耳。蘭兄頃它出。俟其歸寓舍。以台意。鄭重<line/>
告之。別緖耿耿。萬千言不能罄。敬因來使附復。惟<line/>
珍攝自愛。不宣。<문자효과 type="격자"/>小弟嚴誠。頓。</단락>
<단락 align="left" indent="0">驚心十日返行㫌。烈士遺墟此暫經。官道漸看新柳<line/>
綠。旅情同憶故山靑。從今鷰雁成千里。終古參商<line/>
<line/>
<페이지 number="ITKC_MO_0577A_A259_124C"/>恨兩星。縱說神州無間隔。離憂如醉日沉冥。次養<line/>
虛翁用淸陰先生韻。贈別湛軒尊兄。幷祈削正。<문자효과 type="격자"/><line/>
錢橋外史嚴誠。拜稿。</단락>
<단락 align="left" indent="0">日高風勁送雙㫌。小別千年未慣經。徐市魂銷波影<line/>
濶。燕臺人去柳烟靑。難禁客雨春深雨。易散歡悰<line/>
曙後星。怊悵鄕山池閣遠。登車可奈軟塵冥。用養<line/>
虛翁見贈韻。簡寄湛軒<문자효과 type="격자"/>先生幷政。<문자효과 type="격자"/>杭人潘庭筠。<line/>
拜稿。</단락>
<단락 align="left" indent="0">陸飛啓此行。自恨來遲。不及一親言論風采。生平第<line/>
一缺陷事也。午後。甫克解鞍客邸入門。未及他語。<line/>
<line/>
<페이지 number="ITKC_MO_0577A_A259_124D"/>力闇秋𢈢。卽歷叙與諸公往來情事。亹亹不休。幷<line/>
出諸公手跡長篇短頁。縱橫几案。觸目琳琅。應接<line/>
不暇。力闇秋𢈢。又從旁稱述種種。耳目俱勞。兩官<line/>
幷用。又如談龍門佳傳。夾叙事夾議論。傾倒忭舞。<line/>
莫可言狀。聞諸公使事有緖。將須就道。形格勢阻。<line/>
想忽忽不獲一出而飛又初到此間。俗務糾纏。漫<line/>
無條理。恐終無見理也。但生平以朋友爲命。况値<line/>
海上異人。且不止一人。如竟不獲附力闇秋𢈢之<line/>
末。則此二人者。飛抱終身不解之妒矣。膓熱如火。<line/>
一段傾寫之意。無可發泄。遂忘其拙。用絹五幅。燃<line/>
<line/>
<페이지 number="ITKC_MO_0577A_A259_125A"/>燭作畫。聊代羔鴈。畫竟時漏下已三鼓。工拙不足<line/>
言。但此時濡筆揮灑。不特忘日間車馬之勞。幷不<line/>
覺更漏之促。其心可想矣。人生會合。定是有緣有<line/>
數。不可勉強。然安知今日之不會。非它日相見之<line/>
根。安知此生不會。再世不大會乎。見後相思。與不<line/>
見相思。同一無窮。而不見之相思。更深於見。且有<line/>
相思之致。而無離別之苦。省却多少兒女之態。正<line/>
不必定以相見不相見。較優劣也。譬之讀古人書。<line/>
古人豈可見。而尙友之志。則如或見之。第使此生<line/>
白首。數千里外。各各胷中。有某名某姓某人。則飛<line/>
<line/>
<페이지 number="ITKC_MO_0577A_A259_125B"/>與諸公。皆未往之古人也。何幸如之。拙稿五冊。幷呈<line/>
分諸公。此飛臨行時猝刻也。不特字蹟潦草。且有<line/>
錯誤。未及較正。其一切未妥處。祈進而敎之。稿中<line/>
有題自畫荷風竹露草堂圖。是飛弊廬。不拘詩文。<line/>
能各賜一篇拜貺。良荷。有忠天堂畫壁歌。能各賜<line/>
一篇。則跪拜受之。感且不朽。陸飛再拜啓。<문자효과 type="격자"/>丙戌<line/>
二月二十二日五夜。</단락>
<단락 align="left" indent="0">飛頓首上湛軒老弟先生足下。飛淪落不遇。與人相<line/>
稱。自問百無一能。久已無志名途。去夏六月。始爲<line/>
師長督廹朋友牽率。乃以白腹應試。不意倖售此<line/>
<line/>
<페이지 number="ITKC_MO_0577A_A259_125C"/>行。隨例計偕。亦幷無餘冀。何幸得遇二公。傾倒平<line/>
生未有之奇。是去秋之望外。皆爲今日萍合作緣。<line/>
天欲爲我等相隔數千里之人。聯絡湊合。至費如<line/>
許經營。天於我輩厚矣。卽使別後。相思不見。酸鼻<line/>
裂膓。皆此生難得之事。他人畢生。不易妄冀之事。<line/>
使飛此後。所遭奇禍盡如此。則甘心受之。雖有巫<line/>
祝。必不願爲我禱禳也。未識尊意然否。八景已從<line/>
力闇。已觀大略。渾儀事。飛坐井中。不足仰窺。旣辱<line/>
相委。當竭力爲之。或詩或記。容酌商之力闇，秋𢈢<line/>
以應。但問學淺薄。不足以發揮第一絶大製作。不<line/>
<line/>
<페이지 number="ITKC_MO_0577A_A259_125D"/>責荒陋可耳。承賜多品。謝謝。昨所作書。今附繳上<line/>
檢入。是荷惘惘之懷。廿六日績盡。不戩。湛軒老弟<line/>
先生座下。<문자효과 type="격자"/>愚兄陸飛。再拜。</단락>
<단락 align="left" indent="0">我年未三十。生理常苦艱。始識爲日忙。已饜行路難。<line/>
老親年七十。無以具盤餐。出愧負米樂。入尠奉檄<line/>
歡。空餘旅舍夢。兀兀戀鄕關。貧士爲孤雲。何能棲<line/>
舊山。<문자효과 type="격자"/>荏苒逾十載。風樹盈悲噓。兀兀息短翮。破<line/>
屋三楹餘。前庭植叢篠。後軒面芙蕖。其旁有隙地。<line/>
稍足蒔葵蔬。雅稱吾廬幽。但惜非故居。豈不願富<line/>
貴。蹭蹬命固殊。丁寧屬兒子。且復事詩書。<문자효과 type="격자"/>題自<line/>
<line/>
<페이지 number="ITKC_MO_0577A_A259_126A"/>畫荷風竹露草堂圖。杭州陸飛稿。</단락>
<단락 align="left" indent="0">飛啓。日前收到來扇四把。又自向南客。覓得金陵扇<line/>
五握。俱畫就。幷係以詩。草草塗抹。不計工拙。今幷<line/>
呈送。望分致之。我輩此番相遇。奇固不待言。但相<line/>
見之奇。又不若未見者之相望相思爲更奇。而於<line/>
湛軒，養虛。居然一以我爲弟。一以我爲兄。以此生<line/>
此世。生生死死。不可再見之人。作此杳冥荒忽之<line/>
綢繆。豈非癡絶。顧從來勢交。利合多能。不顧非笑。<line/>
成一時之膠漆。而馳逐聲名。亦往往千里投贈。互<line/>
相要結。張一時之虛談。今我輩。以曠然兩隔。彼此<line/>
<line/>
<페이지 number="ITKC_MO_0577A_A259_126B"/>無求。無勢無利。不聲不名。或見或不見。幷爲一膓。<line/>
乍喜乍悲。不可言說。而養虛湛軒。又時以學問相<line/>
勖。養虛之論驕字。湛軒之講事功。心術之分。語語<line/>
不朽。尤足千古。今且別去。以此言愁。離索之感。定<line/>
當十倍尋常矣。嗟呼嗟呼。顧使車就道。只隔一日。<line/>
不無整頓行囊諸須料理。而我輩來客日夥。絡驛<line/>
不絶。同志者見之。方驚其奇。或欲與聞高論。而不<line/>
知者。必以我等。爲騖遠忽近。多生疑謗。千別萬別。<line/>
終須一別。不得不學<주석 id="D001" type="난외주">彼</주석>氏之法。痛下棒喝。以金剛<line/>
慧釰。割斷情膓。竟不必再過小寓。存此無窮之憾。<line/>
<line/>
<페이지 number="ITKC_MO_0577A_A259_126C"/>作無窮之思。可也。作書至此。盛使疊至。手書紛沓。<line/>
爲記爲詩。但覺異光滿室。不能析言其妙。惟有頂<line/>
禮贊嘆而已。萬里知心。不敢言疲。第昨夜詩畫扇<line/>
則不止三鼓。今早又有客擾。宲不能不困矣。前荷<line/>
三大人札及今諸札。俱不及分報。想念其勞。不責<line/>
其慢也。紙短情長。萬千不盡。臨書黯然之至。湛軒<line/>
賢弟我師。<문자효과 type="격자"/>愚兄陸飛頓。</단락>
<단락 align="left" indent="0">弟誠再拜啓湛軒長兄足下。昨以事他出。手書遠賁。<line/>
未及裁答。歉仄歉仄。至蒙許以兄事。而以弟畜我。<line/>
古風高義。更見今日。甚幸甚幸。訓辭深厚。所以期<line/>
<line/>
<페이지 number="ITKC_MO_0577A_A259_126D"/>我者。至遠且大。敢不敬佩。誠自幼失學。六七歲入<line/>
鄕塾。嬉戱不異凡兒。稍長。始知讀書。然一意於科<line/>
擧之業。又自恃天資差不頑鈍。繙閱群書。有同漁<line/>
獵。以是根柢浮薄。至今思之。未嘗不自傷也。二十餘<line/>
歲。漸識義理。好觀濂洛關閩之書。始有志于聖賢<line/>
之道。然獨學無偶。孤陋寡聞。出門倀倀。頗乏同志。<line/>
加以志嚮不堅。嗜欲難遏。操存舍亡。乍明乍昧。猶<line/>
幸質非下愚。時能悔悟自克。未至汩沒性靈。然亦<line/>
悠悠忽忽。迄無所就。廿九歲。大病半載。困阨之中。<line/>
頗有所得。故濱死者再。而此心炯炯。覺得粗有把<line/>
<line/>
<페이지 number="ITKC_MO_0577A_A259_127A"/>握。病後自造二句。書于卧室云。存心總似聞雷日。<line/>
處境常思斷氣時。又大書懲忿窒慾。矯輕警惰。八<line/>
字於齋居。以自警惕。誠之用心。盖略有異于世俗<line/>
之士之爲者。今恒自檢點。亦無大惡。惟口過。每不<line/>
自覺。故時時將口容止三字。提在心頭。又生平過<line/>
徇人情。優柔寡斷。此心受病處不少。誠交遊亦不<line/>
乏矣。求其能講明切究于此種學問以相輔有成<line/>
者。盖寥寥焉。今倖竊科名。來遊京師。得與足下定<line/>
交。實見足下之學。不但可以爲益友。而且可以爲<line/>
名師。愛之重之。心悅而誠服之。則是非科名之足<line/>
<line/>
<페이지 number="ITKC_MO_0577A_A259_127B"/>喜。而藉此以得交足下之爲大喜也。足下每嫌誠<line/>
稱許過情。然誠非悠悠泛泛之子比也。但知足<line/>
下爲益于區區者不少耳。誠威儀輕率。而足下之<line/>
方嚴。宲堪矜式也。誠言辭躁妄。而足下之愼默。宲<line/>
堪師法也。又承懿訓稠疊。勉以好之。必當行之。斯<line/>
爲無負。此種氣誼。求之儕輩。豈易得耶。且誠實知<line/>
足下非漫爲空言者。卽使足下漫爲空言。而字字<line/>
如荒年之糓。於誠身心。有終身受用之處。且凡人<line/>
貴遠忽近。使此言出于所習之人。猶不敢以以陳<line/>
言棄之。而此言宲出于萬里外終身不可再見之<line/>
<line/>
<페이지 number="ITKC_MO_0577A_A259_127C"/>人。其爲寶貴愛重。又當何如。夫以寶貴愛重之故。<line/>
而俾此言。得以常目在之。則吾之身心。固已益矣。<line/>
吾益于身心。而所以受仁人之賜者。非淺尠矣。此<line/>
實誠畢生之大幸也。誠之所欲言于足下者。雖累<line/>
萬言不能盡。昨使至時。此書纔有數行。後亦未曾<line/>
續寫。俗事紛至沓來。難以擺脫。睡時已五更矣。此<line/>
刻使至。倉猝書。<문자효과 type="격자"/>畧盡區區。至於臨分惜別之語。<line/>
我輩方以聖賢豪傑相期。無煩屑屑。他日但各有<line/>
所成。雖遠在萬里之外。固不啻朝暮接膝也。否則<line/>
卽終日羣聚何爲乎。然此亦傷心人聊以解嘲之<line/>
<line/>
<페이지 number="ITKC_MO_0577A_A259_127D"/>語。不必多云。別緖萬千。惟知己默鑑而已。臨風草<line/>
草。不備上湛軒長兄足下。<문자효과 type="격자"/>愚弟嚴誠。頓拜。<문자효과 type="격자"/>丙<line/>
戌二月廿九日辰刻。</단락>
<단락 align="left" indent="0">愛吾廬八咏。幽人惜遙夜。起坐理朱絃。樓高萬籟靜。<line/>
響與空山連。悠悠念皇古。玆意誰能傳。<원주>山樓鼔琴。</원주> <line/>
韽韽此何聲。或擬蓮花漏。平分二六時。以警宵與<line/>
晝。主人常惺惺。不必待晨敂。<원주>島閣鳴鍾。</원주> 淸泉何淪漪。<line/>
白石亦磊砢。鯈魚若遊空。倒吸藤花妥。眞樂雖得知。<line/>
一笑子非我。<원주>鑑沼觀魚。</원주> 略彴通野氣。晩步意超忽。<line/>
林影盪寒波。俯見太古月。不惜露霑衣。孤吟到明<line/>
<line/>
<페이지 number="ITKC_MO_0577A_A259_128A"/>發。<원주>虛橋弄月。</원주> 岳蓮開十丈。落瓣自何年。剡木爲形<line/>
似。凌波學水仙。扣舷歌一曲。不羡木蘭船。<원주>蓮舫學<line/>
仙。</원주> 羲和與常儀。萬古法猶秉。往來諗盈虛。遅速辨<line/>
祥眚。陋彼拘墟子。終身乃坐井。<원주>玉衡窺天。</원주> 靈龕有<line/>
何靈。以問乞靈者。吉㐫論是非。趨避敢苟且。居易<line/>
以俟命。枯草行可捨。<원주>靈龕占蓍。</원주> 學者志於彀。審固<line/>
技乃神。中豈由爾力。失當返其身。直內而方外。敬<line/>
義交相因。<원주>彀壇射鶴。</원주> 湛軒學長兄粲正。<문자효과 type="격자"/>浙杭小<line/>
弟嚴誠。拜稿。<문자효과 type="격자"/>丙戌二月十五日篝燈書。</단락>
<단락 align="left" indent="0">養虛堂記。丙戌之春。余遊京師。交二異人焉。曰金君<line/>
<line/>
<페이지 number="ITKC_MO_0577A_A259_128B"/>養虛，洪君湛軒。二君者。朝鮮人也。思一友中國之<line/>
士。隨貢使來輦下。住三閱月矣。落落無所遇。又出<line/>
入必咨守者。窘來愁苦。志不得遂。旣與余相見。則<line/>
歡然如舊識。嗟乎余何以得此哉。洪君於中國之<line/>
書。無所不讀。精曆律筭卜戰陣之法。顧性篤謹。喜<line/>
談理學。具儒者氣像。而金君嶔㟢歷落。不可覊紲。<line/>
趣若不同而交相善也。余旣敬洪君之爲人。而於<line/>
金君。又愛之甚焉。金君喜作詩。於漢魏盛唐諸家。<line/>
心摹手追。風格遒健。而書亦俊爽可喜。每過余邸。<line/>
含語不能通。則對席操管。落紙如飛。日盡數十紙。<line/>
<line/>
<페이지 number="ITKC_MO_0577A_A259_128C"/>以爲常性頗嗜酒。以格於邦禁。不甞飮。又洪君或<line/>
譙之。時時爬搔不自禁。一日。余與之飮酒甚歡。猶<line/>
時時懼洪君之或來見也。顧語及洪君。則必曰豪<line/>
傑之士云。夫天下號爲朋友衆矣。其道不同。則相<line/>
合者以迹。而心不能善。心不能善。則迹亦日離。是<line/>
故。正人正言。每以不容於時。而頹惰自放之子。以<line/>
畏親正人正言之故。流爲比匪之小人。而不自知其<line/>
非。而朋友之道。遂不可以復問。若金君之於洪君。<line/>
又多乎哉。酒旣酣。余語金君。子胡不仕。金君則慨<line/>
然太息曰。子知吾之所以號養虛者乎。吾國俗重<line/>
<line/>
<페이지 number="ITKC_MO_0577A_A259_128D"/>門閥。庸庸者或不難得高位。而後門寒畯之士。雖<line/>
才甚良。不見焉。吾故世室之胄。得美官甚易。且年<line/>
幾五十老矣。而甘自伏匿。以窮其身。盖有所不爲<line/>
也。夫吾心猶太虛。而以浮雲視富貴。又性懶且傲。<line/>
無所用於世。時吟一篇焉。囂囂然樂也。時傾一壺<line/>
焉。陶陶然若有所得也。吾知養吾虛爾而已。欲強<line/>
懶且傲之性。以求效於世。無益於人。而徒損於己。<line/>
其累吾虛者莫大焉。此吾所以爲號者也。而吾因<line/>
以顔所居之堂。余曰。是可記也。夫洪君。不作詩。又<line/>
惡飮酒。疑與金君異。然亦以貴胄。退隱田間。方講<line/>
<line/>
<페이지 number="ITKC_MO_0577A_A259_129A"/>明聖賢之道。終其身。不樂仕進。其志亦金君之志。<line/>
乃今知其迹。若不相合。而心相善。以成性命之交<line/>
也亦宜。惜其遠在異國。而余不獲一登養虛之堂。<line/>
與金君囂囂然陶陶然於其間也。於其將歸。書以<line/>
爲贈。海外之士。有同志如洪君者。可共覽觀焉。<문자효과 type="격자"/><line/>
浙杭小弟嚴誠力闇甫。拜譔。</단락>
<단락제목 align="left" indent="0">筆談</단락제목>
<단락 align="left" indent="0">湛軒曰。乙酉冬。余隨季父赴燕。以十一月二十七日。<line/>
渡江。十二月二十七日。入北京。留館六十餘日。欲<line/>
得一佳秀才會心人。與之劇談。沿路訪問。皆碌碌<line/>
<line/>
<페이지 number="ITKC_MO_0577A_A259_129B"/>不足數。</단락>
<단락 align="left" indent="1">炯菴曰。想其襟懷。已是別人。余每逢入燕人。問何<line/>
好。必曰。祖大壽牌樓。甚壯麗。又問其次。必曰。天主<line/>
堂壁畫。遠見如眞。余遂齒冷而止。</단락>
<단락 align="left" indent="0">湛軒曰。聞李基成逢杭州兩生。仍與養虛翁金在行。<line/>
至乾凈衚衕天陞店。二人出迎。嚴誠字力闇。號鐵<line/>
橋。年三十五。潘庭筠字蘭公。號秋𢈢。年二十五。同<line/>
住杭州錢塘。</단락>
<단락 align="left" indent="1">炯菴曰。𢈢音婁。草舍也。若讀若串。則豈非狼狽。不<line/>
先不後。幷生一世。不南不北。同住一鄕。可感可悅。<line/>
<line/>
<페이지 number="ITKC_MO_0577A_A259_129C"/>天地父母。多謝多謝。</단락>
<단락 align="left" indent="0">蘭公問養虛曰。君知貴國金尙憲乎。湛軒曰。金他之<line/>
族祖。道學節義。我國聞人。何由知之。力闇曰。有詩。<line/>
選入中國感舊錄。</단락>
<단락 align="left" indent="1">炯菴曰。張延登齊人。明之宰相。而王阮亭士禛之<line/>
妻祖也。淸陰先生。水路朝京時。與張甚好。張爲刻<line/>
朝天錄而序之。淸陰集亦載之。阮亭池北偶談。詳<line/>
言之。且抄載淸陰佳句數十。盛言格品之矣。阮亭<line/>
又晩年。輯明末淸初故老詩。爲感舊集八卷。起虞<line/>
山錢謙益。止其兄考功郞王士祿。淸陰詩亦入。</단락>
<단락 align="left" indent="0"><페이지 number="ITKC_MO_0577A_A259_129D"/>湛軒曰。呂晩村何處人。而其人品如何。蘭公曰。浙江<line/>
杭州石門縣人。學問深邃。惜罹于難。</단락>
<단락 align="left" indent="1">炯菴曰。呂晩村名留良。字莊生。一名光輪。字用晦。<line/>
其學以闢王衛朱。爲宗旨。</단락>
<단락 align="left" indent="0">力闇曰。陸子靜天資甚高。陽明功葢天下。卽不講學。<line/>
亦不碍其爲大人物也。朱陸本無異同。學者自生<line/>
分別耳。又曰。殊道同歸。湛軒曰。同歸之說。不敢聞<line/>
命。力闇曰。苛責古人。原可不必。蘭公曰。事業。須誠<line/>
意正心做來。陽明格物致知。尙有餘憾。</단락>
<단락 align="left" indent="1">炯菴曰。呂晩村之言曰。姚江之說不息。紫陽之道<line/>
<line/>
<페이지 number="ITKC_MO_0577A_A259_130A"/>不著。紫陽之道不著。則孔子之道熄矣。今力闇稍<line/>
涉顧藉。蘭公直闢陽明去也。</단락>
<단락 align="left" indent="0">蘭公曰。力闇之兄九峯先生。名果。與吾鄕吳西林先<line/>
生相好。高雅絶俗。非尋常諸生之比。西林隱居修<line/>
道。無事不入城府。有達官來見者。必峻拒之。不欲<line/>
見俗官也。莊存與侍郞雷鉉，通政官錢維城。侍郞<line/>
皆先造門。求觀著書。終不得。</단락>
<단락 align="left" indent="1">炯菴曰。西林池步已九分好士。生斯世如此。儘高。<line/>
達官。若不俗。則亦有可見之道。俗官則己不以禮<line/>
待士。</단락>
<단락 align="left" indent="0"><페이지 number="ITKC_MO_0577A_A259_130B"/>蘭公曰。國朝。吾鄕前輩高尙之士。如徐介，汪渢，王曾<line/>
祥。皆不隨流俗。能自卓然不朽者也。徐汪二人。布<line/>
衣。革鼎後避世不仕。王乃秀才。三十餘。卽棄擧子<line/>
業。文章人品。卓然可傳。</단락>
<단락 align="left" indent="1">炯菴曰。明季高士。指不勝屈。盖想歷朝扶植王氣。<line/>
我國外服也。然當時爲明守節者多。亦是千古奇<line/>
事。今黃江漢<문자효과 type="격자"/>國朝陪臣考。凡四十九人。皆卓然<line/>
可傳者也。</단락>
<단락 align="left" indent="0">蘭公曰。國朝大儒陸淸獻公諱隴。其配享孔廟。其餘<line/>
湯文正公諱斌。李丞相光地。魏象樞。皆大儒希賢<line/>
<line/>
<페이지 number="ITKC_MO_0577A_A259_130C"/>者也。</단락>
<단락 align="left" indent="1">炯菴曰。陸有稼書集行世。湯字孔伯。號荊峴。官至<line/>
工部尙書。授國史院檢討時。議修明史。上言宜依<line/>
宋遼金元史例。錄南渡後死事諸臣。執政詑其言。<line/>
金稼齋入燕。見李光地。一目眇。葢其時閣老。魏象<line/>
樞號環溪。</단락>
<단락 align="left" indent="0">蘭公曰。西林先生居喪。不茹葷飮酒。不見客。不作詩<line/>
文。不御琴瑟。葬祭之禮。以及衣冠。與世大殊。其衣<line/>
冠遵國朝制度。喪服皆遵<문자효과 type="격자"/>明制。因國朝喪禮不<line/>
頒於民間。而先生獨行之也。</단락>
<단락 align="left" indent="1"><페이지 number="ITKC_MO_0577A_A259_130D"/>炯菴曰。東人喪祭好吃素。而不擇葱蒜可笑。有人<line/>
居喪。讀尙書。不讀賡載歌。此意甚好。它書可以類<line/>
推。淸之喪禮不頒。而士大夫。不遵古禮。廉恥掃地。</단락>
<단락 align="left" indent="0">蘭公曰。貴處朝服。皆紗帽團領乎。湛軒曰。然。亦有上<line/>
衣下裳金冠玉佩之制。</단락>
<단락 align="left" indent="1">炯菴曰。紗帽角太長。團領袖太廣。品帶圍太寬。東<line/>
國所謂金冠。迺古之進賢冠。戴進賢則別着方履<line/>
可也。着靴則不可。</단락>
<단락 align="left" indent="0">蘭公曰。塲戱有何好處。湛軒曰。雖是不經之戱。余則<line/>
竊有取焉。蘭公曰。豈非復見漢官威儀耶。</단락>
<단락 align="left" indent="1"><페이지 number="ITKC_MO_0577A_A259_131A"/>炯菴曰。此後若有明王制禮。不可不取戱子冠服。<line/>
考其制度。</단락>
<단락 align="left" indent="0">湛軒曰。中國事事可喜。件件精好。獨剃頭之法。令人<line/>
抑塞。吾輩居在海外。其生靡樂。其事可哀。惟保存<line/>
頭髮。爲大快樂。</단락>
<단락 align="left" indent="1">炯菴曰。李幹才字篤生。<문자효과 type="격자"/>明亡不薙髮。絶食十八<line/>
日。告其友人具生祭。幹才<imghj href="KC00961"/>幘方袍。受祭畢死。許<line/>
德溥字元博。不肯薙髮。重違父意。乃剪其半。如頭<line/>
陀。士生斯世。喪服終身者有之。稱道士。黃冠以終<line/>
者有之。此法猶幸全髮。</단락>
<단락 align="left" indent="0"><페이지 number="ITKC_MO_0577A_A259_131B"/>蘭公與力闇到館。將罷歸。蘭公曰。感服高誼。令人涕<line/>
泗。卽盪下雙淚。擲筆作揖。蒼黃出門。傍觀皆黯然<line/>
嗟異。湛軒挽衣請復坐。力闇曰。鄙等至性之人。未<line/>
遇眞正知己。今日之會臨歧。不覺酸鼻傷心。</단락>
<단락 align="left" indent="1">炯菴曰。朴美仲先生曰。英䧺與美人。多淚。余非英<line/>
䧺非美人。但一讀會友錄。則閣淚汪汪。若眞逢此<line/>
人。只相對嗚咽。不暇爲筆談也。讀此而不掩卷。傷<line/>
心者。匪人情也。不可與友也。</단락>
<단락 align="left" indent="0">湛軒彈玄琴爲平調。蘭公又飮泣嗚咽。湛軒亦懷思<line/>
不平。一曲而止曰。東夷土樂。不足以煩君子之聽。<line/>
<line/>
<페이지 number="ITKC_MO_0577A_A259_131C"/>蘭公曰。相逢兩兄。萬幸之至。而一別又無相見之<line/>
期。令人欲死。</단락>
<단락 align="left" indent="1">炯菴曰。凡文章與絃歌。令人泣甚難。湛軒一生學<line/>
琴。使錢塘潘蘭公一泣。足爲韻人雅士。蘭公之言<line/>
曰。令人欲死。若死人有知。逢地下知己。豈不喜欲<line/>
生。</단락>
<단락 align="left" indent="0">力闇曰。中國有做買賣至貴國者。不識可以通一信<line/>
乎。湛軒曰。年年有進貢之使。或憑此便。其外無它<line/>
路。</단락>
<단락 align="left" indent="1">炯菴曰。我國不以水路通貨。故文獻尤貿貿。書籍<line/>
<line/>
<페이지 number="ITKC_MO_0577A_A259_131D"/>之不備。與不識三王事者。全由此也。日本人通江<line/>
南。故<문자효과 type="격자"/>明末古器及書畫書籍藥材。輻湊于長碕。<line/>
日本蒹葭堂主人木世肅。藏秘書三萬卷。且多交<line/>
中國名士。文雅方盛。非我國之可比也。且高麗時。<line/>
宋商之舶。年年來泊。麗王厚禮供饋。文物甚備也。</단락>
<단락 align="left" indent="0">湛軒以所居八景。求詩于力闇蘭公。</단락>
<단락 align="left" indent="1">炯菴曰。古人創八景者。偶然可稱者八也。後人視<line/>
若法典。雖有可稱者七。而強意加一。雖有可稱者<line/>
九。而不忍闕一。此豈活法也哉。且說八景。必強爲<line/>
對語亦不可。盧鴻乙終南草堂圖。王摩詰輞川絶<line/>
<line/>
<페이지 number="ITKC_MO_0577A_A259_132A"/>句。差有古意。然草堂圖。終不如輞川之高雅。</단락>
<단락 align="left" indent="0">力闇書曰。纏綿悱惻。潸然出涕。嗚呼天涯知己。千古<line/>
所無。感激之極。手爲之顫。惟有彼此默默。鑑此孤<line/>
忱而已。</단락>
<단락 align="left" indent="1">炯菴曰。默字本義甚好。世人大抵拈以爲號。未免<line/>
例俗。且連言默默。只如悠悠寂寂。專沒意致。惟此<line/>
默默。何等靈活。潛味之。妙理無窮。</단락>
<단락 align="left" indent="0">力闇書又曰。大丈夫神交千里。豈必頻頻狎昵如兒<line/>
女子乎。一覯知己。心死氣盡。欲卽哭。亦不能矣。惟<line/>
有仰天長吁。茫茫然百端交集而已。嗟呼嗟呼。天<line/>
<line/>
<페이지 number="ITKC_MO_0577A_A259_132B"/>下有情人。固當默喩此意耳。</단락>
<단락 align="left" indent="1">炯菴曰。不佞今亦默喩此意。不獨湛軒然也。不佞<line/>
嘗有詩曰。端居情境默默澄。孤廻難堪念遠<주석 id="D002" type="난외주">明</주석>。自<line/>
以爲使得默字有味。朋友交契。不在多言。</단락>
<단락 align="left" indent="0">力闇謂養虛曰。尊作。平生感慨頭今白。異域逢迎眼<line/>
忽靑。眞正妙極。而出門摻手已寒星之句。尤爲千<line/>
古絶唱。使如王漁洋先生者若在。不知如何擊節。</단락>
<단락 align="left" indent="1">炯菴曰。王漁洋名士禛。字貽上。一號阮亭。濟南人。<line/>
官至尙書。其詩和婉沈欝。爲淸初第一大家。且淹<line/>
雅好古。著書皆傳。</단락>
<단락 align="left" indent="0"><페이지 number="ITKC_MO_0577A_A259_132C"/>蘭公曰。貴國景樊堂許篈之妹。以能詩名。入中國選<line/>
詩中。豈非幸歟。湛軒曰。此婦人。詩則高矣。其德行<line/>
遠不及其詩。其夫金誠立。才貌不揚。乃有詩曰。人<line/>
間願別金誠立。地下長從杜牧之。卽此可見其人。<line/>
蘭公曰。佳人伴拙夫。安得無怨。</단락>
<단락 align="left" indent="1">炯菴曰。甞聞景樊。非自號。廼浮薄人侵譏語也。湛<line/>
軒亦未之辨耶。中國書。分許景樊，蘭雪軒爲二人。<line/>
且曰。其夫死節於倭亂。許氏爲女道士以終身。其<line/>
誣亦已甚矣。蘭公若編詩話。載湛軒此語。豈非不<line/>
幸之甚者乎。且其詩爲錢受之柳。如是指摘瑕纇。<line/>
<line/>
<페이지 number="ITKC_MO_0577A_A259_132D"/>無所不至。亦薄命也。世所傳許氏詩。云皆孟浪。如<line/>
妾身非<주석 id="D003" type="난외주">織</주석>。郞豈是牽牛。亦中國詩也。</단락>
<단락 align="left" indent="0">力闇，蘭公曰。貴國不着錦衣耶。湛軒指所着紬衣曰。<line/>
冬天遠行。故亦着此紬衣。在家則不過着土産綿<line/>
布而已。</단락>
<단락 align="left" indent="1">炯菴曰。東國非尙儉。全係貧耳。新羅時土産。有大<line/>
小花魚，牙錦，朝霞錦，白㲲布等名。今皆不見。當時<line/>
國富民庶。可知也。</단락>
<단락 align="left" indent="0">力闇曰。在釋氏則楞嚴。在道家則黃庭。而吾儒則懲<line/>
忿窒欲矯輕警惰八字。弟之粗得于儒家。如此而<line/>
<line/>
<페이지 number="ITKC_MO_0577A_A259_133A"/>已。弟之看楞嚴。乃是病危垂死之時。頗于身心。大<line/>
有裨益。亦一貼淸凉散也。彼時覺得地水風火四<line/>
大假合。何事。不可放下。然竟以此愈疾。此後亦不<line/>
復爾矣。蘭公曰。嚴兄每日。必誦大悲呪。力闇曰。此<line/>
亦病中怕死之時。今弟乃覺得不如儒書遠甚。何<line/>
必遠取異端耶。湛軒曰。晩逃佛老。何傷於終歸醇<line/>
如也。幸勿往而不返也。</단락>
<단락 align="left" indent="1">炯菴曰。楞嚴經。世尊言波斯匿王。汝面雖皺。而性<line/>
情未嘗皺。皺者爲變。不皺非變。變者。受滅。不變者。<line/>
元無生滅。此語近道。大抵多刻迫。令人不樂。所謂<line/>
<line/>
<페이지 number="ITKC_MO_0577A_A259_133B"/>悟入者。世念都灰而已。緣此而視父母如弁髦。視<line/>
妻子如土苴。只速死爲究竟法而已。</단락>
<단락 align="left" indent="0">力闇曰。操則存。舍則亡。出入無時。莫知其鄕。此卽惺<line/>
惺寂寂之說也。何必外求耶。又曰。昌黎。亦闢得福<line/>
田利益之僧耳。其宲亦未深究佛氏之旨。</단락>
<단락 align="left" indent="1">炯菴曰。近世一僧以爲韓文公不足怒。以其不知<line/>
佛氏精微處。惟朱文公極知微妙處而打破之。最<line/>
是可恨云。</단락>
<단락 align="left" indent="0">力闇曰。如弟等之好作詩作畫。豈聖賢所許。如吾輩<line/>
恐好餘事之心。不敵好學之心。大懼大懼。湛軒曰。<line/>
<line/>
<페이지 number="ITKC_MO_0577A_A259_133C"/>可見吾兄之用力於心學。</단락>
<단락 align="left" indent="1">炯菴曰。切實妙語。可書之坐右。常常以此克彼。然<line/>
後有進步處。此初學最大用力處。</단락>
<단락 align="left" indent="0">力闇曰。朱子好背小序。今觀小序。甚是可遵。故學者<line/>
不能無疑于朱子耳。本朝如朱竹坨著經義攷二<line/>
百卷。亦闢朱子之非是。而自來之論。亦謂朱子好<line/>
改小序。殆出于門人之手。如木瓜美齊桓。子衿刺<line/>
學校廢。其它野有蔓草及刺鄭忽，刺幽王諸詩。皆<line/>
按之經傳可據。而朱子必盡反之。</단락>
<단락 align="left" indent="1">炯菴曰。朱竹坨名彜尊。字錫鬯。多藏書淹博。爲淸<line/>
<line/>
<페이지 number="ITKC_MO_0577A_A259_133D"/>朝第一。著明詩綜及日下舊聞。與徐乹學勘經解。<line/>
葢朱文恪之曾孫。甞踰五嶺。遊雲朔。泛滄海。搜羅<line/>
金石。證據精博。</단락>
<단락 align="left" indent="0">湛軒見蘭公曰。兄形神比前頓減。蘭公曰。因見二兄<line/>
後。忽忽有離別之思。竟夕不能寐故耳。湛軒曰。弟<line/>
亦寢食俱不能安。行前送一絶交書外。無它好策。<line/>
蘭公打圈于絶交書三字曰。絶交書安可不作。妙<line/>
極妙極。湛軒曰。暮婚晨告別。無乃太怱忙。吾輩今<line/>
日境界也。</단락>
<단락 align="left" indent="1">炯菴曰。凡離別先期某日。當別此時。心肝自然銷<line/>
<line/>
<페이지 number="ITKC_MO_0577A_A259_134A"/>煎。當其日則如當敵壯士。已辦一死。當醮處子。冒<line/>
沒羞心。比諸先期。有些分數。至已別只回首咏嘆。<line/>
無奈何矣。</단락>
<단락 align="left" indent="0">湛軒書曰。悄坐孤館。寸心如割。達朝不成睡。不得已<line/>
強自排遣以爲我與彼。各在七千里外。風馬牛不<line/>
相及。雖可懷也。亦於我何有哉。自言自笑。以爲得<line/>
計。獨怪其𢞣然之頃。情魔依舊來襲。盤據心府。所<line/>
謂得計者。已渙散無迹。佛家輪回。果有此理。切願<line/>
來世同生一國。爲弟爲兄爲師爲友。以卒此未了<line/>
之緣耳。且有一說。吾生旣不可再會。只各戒其子。<line/>
<line/>
<페이지 number="ITKC_MO_0577A_A259_134B"/>世講此義。俾不敢忘。或冀其重續前緣。如吾輩今<line/>
日之事也。</단락>
<단락 align="left" indent="1">炯菴曰。自長淵豊川之<imghj href="KC00961"/>。距杭州之<imghj href="KC00961"/>。只一水間<line/>
之。統而言之。只此<imghj href="KC00961"/>彼<imghj href="KC00961"/>之人。此時恨不爲海東<line/>
靑。朝發而夕次于潘生嚴生之屋也。湛軒胸中。淚<line/>
將成濤。但不滲眼孔耳。不然則何能吐出梅酸蘗<line/>
苦語耶。余以爲臨別作極悽苦可也。四端之惻隱。<line/>
七情之哀。政爲此時準備耳。留積不洩。將何時用<line/>
之。</단락>
<단락 align="left" indent="0">湛軒曰。朱子集註。獨於庸學論語。用功最深。而孟註<line/>
<line/>
<페이지 number="ITKC_MO_0577A_A259_134C"/>次之。於詩經則想是未經梳刷。如六義之不明。訓<line/>
詁之疊解。大旨之牽強。雖於鄙見。已有多小疑晦。<line/>
但其破小序拘係之見。因文順理活潑釋去。無味<line/>
之味。無聲之聲。固已動盪于吟咏之間。</단락>
<단락 align="left" indent="1">炯菴曰。宋史儒林傳。王栢之言曰。詩三百五篇。豈<line/>
盡定於夫子之手。所刪之詩。或有存於閭<주석 id="D004" type="난외주">菴</주석>浮薄<line/>
之口乎。漢儒取以補亡。若如此言。則少序。固多漢<line/>
儒傅會。從而爲之詞耳。</단락>
<단락 align="left" indent="0">湛軒曰。詩年代旣遠。無他左驗。則只當用傳疑之法。<line/>
朱子之一筆句斷。關雎必以爲宮人之作者。愚亦<line/>
<line/>
<페이지 number="ITKC_MO_0577A_A259_134D"/>未敢知也。但於義甚順。於文無碍。婦孺之口氣。都<line/>
是天機。虛心誦之。想味其風采。固渢渢乎有遺音。<line/>
其作者之爲誰某。姑舍之可也。至若少序之說。則<line/>
愚亦畧見之。其於此章。取孔子之言。點綴爲說。全<line/>
不成文理。此則朱子辨說。備矣。葢其蹈襲剽竊。強<line/>
意立言。其自欺而欺人。亦太甚矣。</단락>
<단락 align="left" indent="1">炯菴曰。小序去古未遠。豈無一二可取可信哉。湛<line/>
軒殺得小序太甚。小序。蘇子由始以爲有依據。說<line/>
詩者多宗之。排擊朱子攻小序者。鄭夾漈也。朱子<line/>
葢本此說。大抵小序說詩。皆有主人曰。此某人之<line/>
<line/>
<페이지 number="ITKC_MO_0577A_A259_135A"/>詩也。未必盡然。取節焉可也。</단락>
<단락 align="left" indent="0">力闇卽於紙上。畫紗帽團領古制一像。又畫紅帽胡<line/>
服一像。湛軒指而問蘭公曰。那一箇好阿。蘭公指<line/>
紅帽像曰。這箇好。湛軒。因題于紗帽像曰。鐵橋先<line/>
生眞像。又題于紅帽像曰。潘學士眞像。皆大笑。蘭<line/>
公又戱云。剃頭甚有妙處。無梳䯻之煩。爬癢之苦。<line/>
科頭者想不識此味。湛軒曰。不敢毁傷之語。以今<line/>
觀之。曾子乃不解事人也。皆大笑。</단락>
<단락 align="left" indent="1">炯菴曰。<문자효과 type="격자"/>明朝李卓吾以爲煩癢。公然剃髮。此何<line/>
異伊川被髮耶。</단락>
<단락 align="left" indent="0"><페이지 number="ITKC_MO_0577A_A259_135B"/>湛軒曰。網巾。以馬尾戴頭上。豈非冠屨倒置乎。力闇<line/>
曰。何不去之。湛軒曰。安於古常。且不忍忘<문자효과 type="격자"/>明制<line/>
耳。又曰。婦人小鞵。始於何代。蘭公曰。此無明證。但<line/>
傳云。始自南唐李霄娘。湛軒曰。此亦甚不好。余甞<line/>
云網頭纏足。乃中國厄運之先見者。</단락>
<단락 align="left" indent="1">炯菴曰。網巾。不惟馬尾不好。額上係巾痕。大是不<line/>
好。婦人係腳。余澹心懷。著其原始甚詳。載李漁一<line/>
家言。且康煕時。有禁不能遵云。網頭纏足。拈出甚<line/>
好。出頭不得。展足不得。非厄運而何。</단락>
<단락 align="left" indent="0">力闇曰。本朝立國甚正。滅大賊。伸大義。際中原無主。<line/>
<line/>
<페이지 number="ITKC_MO_0577A_A259_135C"/>非利天下。湛軒笑曰。非利天下。則吾未敢知也。力<line/>
闇曰。江外有奇談曰。送來禮物。何如不受。湛軒曰。<line/>
吳三桂所送。皆大笑。蘭公曰。國初。宮中有得一幅<line/>
書云。謹具萬里江山。下書云文八股拜呈。力闇曰。<line/>
言前明重文輕武。以致亡國。</단락>
<단락 align="left" indent="1">炯菴曰。闖賊流毒於中原。虜賊僭號於關外。可謂<line/>
難兄難弟。易地而處。自成亦或爲順治之事。伸大<line/>
義一言。豈非苟且之甚。力闇亦豈不知之。但從而<line/>
爲之詞也。</단락>
<단락 align="left" indent="0">湛軒曰。我國於前朝。有再造之恩。兄輩曾聞之否。皆<line/>
<line/>
<페이지 number="ITKC_MO_0577A_A259_135D"/>曰。何故也。湛軒曰。萬曆年。倭賊大入東國。<문자효과 type="격자"/>神宗<line/>
皇帝動天下之兵。費天下之財。七年然後定。到今<line/>
二百年。生民之樂利。皆<문자효과 type="격자"/>神宗之賜也。</단락>
<단락 align="left" indent="1">炯菴曰。今世哀慕者幾人矣。余甞與人書。書<문자효과 type="격자"/>明<line/>
字於極行。有一浮薄輩。大笑以爲<문자효과 type="격자"/>明旣亡矣。何<line/>
必尊之。又傳聞一人以爲喚滿人曰祖曰父。何辱<line/>
之有。言不可以若是之悖。</단락>
<단락 align="left" indent="0">湛軒曰。渼湖論性書。何如。力闇曰。持論好極。擬帶歸<line/>
刊刻。湛軒曰。此是東儒大是非。但於初學實地。無<line/>
甚關緊耳。</단락>
<단락 align="left" indent="1"><페이지 number="ITKC_MO_0577A_A259_136A"/>炯菴曰。世之人稍能拘撿而不耐究<주석 id="D005" type="난외주">意</주석>者。必曰欲<line/>
識天人性命者。非急務也。此人一生。不得窮理而<line/>
死。稍解究竟而不耐拘撿者。必曰只守進退兪喏<line/>
者。非眞學也。此人一生。不得修行而死。</단락>
<단락 align="left" indent="0">湛軒愛喫橘餠。蘭公自其槖中不住拿出。</단락>
<단락 align="left" indent="1">炯菴曰。食物雖小事。見人嗜之。則不住拿出。乃天<line/>
理人情流動處。</단락>
<단락 align="left" indent="0">蘭公曰。聞兄於天文之學甚精。信然否。湛軒曰。誰爲<line/>
此妄說。蘭公曰。家有渾儀。那得不知天文。湛軒曰。<line/>
三辰躔度。畧聞其大槩。果有所造渾儀。而何足爲<line/>
<line/>
<페이지 number="ITKC_MO_0577A_A259_136B"/>天文耶。</단락>
<단락 align="left" indent="1">炯菴曰。以日月暈珥。彗孛飛流。芒角動搖。預斷吉<line/>
凶者。天文家也。本躔離之行。度中星之次。以察發<line/>
斂進退。敬授民時者。曆家也。漢書藝文志。有天文<line/>
廿一家。曆譜十八家。判然爲二。</단락>
<단락 align="left" indent="0">湛軒曰。二兄甞觀兵書耶。蘭公曰。畧觀之。如太白陰<line/>
經，望江南詞，火龍秘書，六壬兵詮之類。湛軒曰。六<line/>
壬皆是謊說。蘭公曰。實未解也。力闇曰。奇門遁甲<line/>
眞否。太乙如何。湛軒曰。都歸夢寐。又曰。武侯八陣<line/>
圖。亦歸之於奇遁。不亦可笑乎。蘭公曰。實本奇遁。</단락>
<단락 align="left" indent="1"><페이지 number="ITKC_MO_0577A_A259_136C"/>炯菴曰。余以爲六壬。非全然不可信者。吳越春秋<line/>
等書。已著明驗。但月將之名。涉巫家語。太乙一星。<line/>
在紫微宮。屬水天一生水。故曰太乙。乙者一也。水<line/>
爲造化之根。故術家推之六壬。亦太乙也。大抵出<line/>
於讖緯之流。俱得易之一端。八陣圖。亦從井田法<line/>
推來。竇憲傳燕然山銘。勒以八陳。然則古有其法。<line/>
亮推而行之耳。</단락>
<단락 align="left" indent="0">蘭公曰。武侯。陳壽譏其不知兵法。八陳圖。何益于事。<line/>
細思之。武侯實未敵魏武一鋒。祭風之說。後人好<line/>
事爲之。馬謖之敗。由于武侯。正不得以爲三代下<line/>
<line/>
<페이지 number="ITKC_MO_0577A_A259_136D"/>第一大人物。而遂人云亦云也。</단락>
<단락 align="left" indent="1">炯菴曰。徐世溥作武侯無成論。譏斥太甚。薛能詩<line/>
曰。當年諸葛成何事。只合終身作卧龍。徐晩年死<line/>
於盜。薛及於周岌之難。人以爲皆口業之報。蘭公<line/>
盍少商量。</단락>
<단락 align="left" indent="0">蘭公曰。東方亦有未婚守節者否。湛軒曰。納幣後則<line/>
已成婚。故不敢改嫁。蘭公曰。此却非情義之正。已<line/>
嫁未廟見而亡。則歸葬於母家。謂其未成婦道也。<line/>
未嫁夫而守節者。古人比之爲奔。亦賢者之過也。<line/>
力闇曰。此亡於禮之禮也。故貞女例不請㫌。而有<line/>
<line/>
<페이지 number="ITKC_MO_0577A_A259_137A"/>其人焉。大吏以之上聞。則仍予褒。猶之刲股之孝<line/>
子也。湛軒曰。我國。不改嫁是常事。故無㫌表之事。<line/>
力闇曰。未婚守節之褒。律不載其文。以其鄰于勸<line/>
之也。</단락>
<단락 align="left" indent="1">炯菴曰。婦人有三等名目。夫死守節爲節婦。夫死<line/>
從死。或遭難不屈而死。爲烈婦。受幣夫死而守節。<line/>
爲貞婦。我國士夫家則無改嫁。故只許死夫喪中<line/>
者㫌。死固烈矣。亦非正經道理。猶滅性之孝子也。</단락>
<단락 align="left" indent="0">力闇曰。本朝除前明廷杖之制。最爲寬典。若前明則<line/>
科道官。反以得廷杖爲榮矣。此是稗政。</단락>
<단락 align="left" indent="1"><페이지 number="ITKC_MO_0577A_A259_137B"/>炯菴曰。廷杖之法。左右積它物。杖之不傷。只辱之<line/>
而已。<문자효과 type="격자"/>明之季世。則眞杖之。死者相望。</단락>
<단락 align="left" indent="0">湛軒曰。我國文章。新羅有崔孤雲。高麗有李奎報，李<line/>
牧隱。<문자효과 type="격자"/>本國朴挹翠軒，盧蘓齋，崔簡易，車五山，權<line/>
石洲。</단락>
<단락 align="left" indent="1">炯菴曰。漏佔畢齋及三淵翁。可謂缺典。又別立門<line/>
目。書金東峯，徐文康，李忠武，趙文烈數人。似好矣。</단락>
<단락 align="left" indent="0">湛軒曰。東國科制三年一次。爲大比科。又有進士試。<line/>
此爲小科。此外國有慶事。則設科。有增廣，別試，庭<line/>
試，謁聖等名。此外學校月課。小小科名。不可勝數。</단락>
<단락 align="left" indent="1"><페이지 number="ITKC_MO_0577A_A259_137C"/>炯菴曰。若不行貢擧之法。則只存一科。其餘小小<line/>
雜名。急罷之可也。國體日損。士習日薄。財力之耗。<line/>
職官之冗。專由於此。</단락>
<단락 align="left" indent="3">今撮會友錄秘本。幷載不佞評語。爲此篇。莊<line/>
語<주석 id="D006" type="난외주">諧</주석>層見疊出。眞奇書也。異事也。書牘亦有<line/>
不佞評語。而恨不抄載。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>彼</주석명>
							<주석내용>佛</주석내용>
						</주석항목>
						<주석항목 id="D002" type="난외주">
							<주석명>明</주석명>
							<주석내용>朋</주석내용>
						</주석항목>
						<주석항목 id="D003" type="난외주">
							<주석명>織</주석명>
							<주석내용>織下脫女</주석내용>
						</주석항목>
						<주석항목 id="D004" type="난외주">
							<주석명>菴</주석명>
							<주석내용>巷</주석내용>
						</주석항목>
						<주석항목 id="D005" type="난외주">
							<주석명>意</주석명>
							<주석내용>竟</주석내용>
						</주석항목>
						<주석항목 id="D006" type="난외주">
							<주석명>諧</주석명>
							<주석내용>諧下落語</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_123A" 연계종료="ITKC_MO_0577A_A259_137C"/>
						<연계항목 type="번역문" 연계시작="ITKC_BT_0577A_0630_010_0010" 연계종료="ITKC_BT_0577A_0630_010_0050"/>
					</연계정보>
				</레벨4>
<레벨4 DCI="ITKC_MO_0577A_0630_010_0020_2006_A259_XML" id="ITKC_MO_0577A_0630_010_0020" type="최종정보" 자료생성일="2006-11-30">
					<메타정보>
						<제목정보>
							<제목>蟬橘堂濃笑 <원주>一</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">有超世先生。萬峰中雪屋燈明。硏朱點易。古罏香烟。<line/>
嫋嫋靑立。空中結綵毬狀。靜玩一二刻。悟竗忽發笑。<line/>
右看梅花齊綻萼。左聞茶沸響。作松風檜雨。澎湃漰<line/>
<line/>
<페이지 number="ITKC_MO_0577A_A259_137D"/><imghj href="KC06423"/>。</단락>
<단락 align="left" indent="0">如早不得從周濂溪先生。遊霽月光風中。抱太極圖<line/>
靜玩。何不隨向子平服烏方帽，紅蕉衣，黑犀帶。跨白<line/>
驢。使鬅頭童子。負六角扇。垂雲笠。鐵如意。去遊五嶽<line/>
名山耶。</단락>
<단락 align="left" indent="0">螗<주석 id="D001" type="난외주">琅</주석>自愛滚丸。不羡驪龍之如意珠。驪龍亦不以如<line/>
意珠。自矜驕而笑彼蜋丸。</단락>
<단락 align="left" indent="0">畫史之解衣盤礴。始條理也。庖丁之善刀以藏。終條<line/>
理也。</단락>
<단락 align="left" indent="0">能慮淡累釋。不嗔怒不浮搖。善讀陶彭澤集。已是八<line/>
<line/>
<페이지 number="ITKC_MO_0577A_A259_138A"/>九分名士。</단락>
<단락 align="left" indent="0">漁翁長竿弱絲。投平鋪水。不言不笑。寓心於嫋嫋竿<line/>
絲之間。疾雷破山而不聞。曼秀都雅之姝。舞如旋風<line/>
而不見。是達摩面壁時也。</단락>
<단락 align="left" indent="0">暖沙輕鳧。意得三春。護惜毛羽。遙峰快鶻。眼空萬里。<line/>
矜厲爪吻。</단락>
<단락 align="left" indent="0">荳殼船載魚網。夕陽澄江懸二幅颿。拂拂入蘆葦中。<line/>
舟中人雖皆拳鬚突鬢。然遵渚而望。疑其高士陸魯<line/>
望先生。</단락>
<단락 align="left" indent="0">眉宇間。隱然帶出澹沱水平遠山氣色。方可與語雅<line/>
<line/>
<페이지 number="ITKC_MO_0577A_A259_138B"/>致。而胷中無錢癖。</단락>
<단락 align="left" indent="0">只噉飯而好卧。毛孔擧壅。雖置篠叢中。淸風颼飀然<line/>
鳴。殊不知其爽爽。不可奈何。</단락>
<단락 align="left" indent="0">雪裡古閣。丹靑倍明。江中纖笛。腔調頓高。不當泥於<line/>
色何明聲何高。當先於雪之白也。江之空也。一轉眼<line/>
嵇鍛阮屐豪傑之寓心。譏之責之。則不曉半箇事人。<line/>
伊人胷中。果有鍛與屐乎哉。</단락>
<단락 align="left" indent="0">照吾平生之服。讀人得意之文。狂叫大拍。評筆掀翻。<line/>
亦宇宙間一遊戱。</단락>
<단락 align="left" indent="0">濠梁觀魚。惠莊詰難。却有機心。不如無言。</단락>
<단락 align="left" indent="0"><페이지 number="ITKC_MO_0577A_A259_138C"/>四五月間。園林繁縟。果實初結。百鳥嚶鳴。摘軟綠蕉。<line/>
倣米元章雅集圖序帖。寫摩詰輞川絶句於側理旁<line/>
行間。硯北童子意內欲得之。快持贈。使捕鬼車蝶來。<line/>
細玩其頭鬚眼翅。金碧照映。久之向花間。微風飛送<line/>
也。</단락>
<단락 align="left" indent="0">棋以不着爲高。琴以不彈爲竗。詩以不吟爲奇。酒以<line/>
不飮爲趣。每想其不着不彈不吟不飮之意思何如<line/>
耳。</단락>
<단락 align="left" indent="0">若得一知己。我當十年種桑。一年飼蠶。手染五絲。十<line/>
日成一色。五十日成五色。曬之以陽春之煦。使弱妻。<line/>
<line/>
<페이지 number="ITKC_MO_0577A_A259_138D"/>持百鍊金針。繡我知己面。裝以異錦。軸以古玉。高山<line/>
峨峨。流水洋洋。張于其間。相對無言。薄暮懷而歸也。</단락>
<단락 align="left" indent="0">有一白蟫。食我離騷經秋菊木蘭。江蘺揭車字。我始<line/>
大怒欲捕𣩊之。少焉。亦奇其能食香草也。欲撿其異<line/>
香。溢于頭鬚。購童子大索半日。忽見一蟫。脉脉而來。<line/>
手掩之。疾如流水廼逝。只銀粉閃鑠。墜之于紙也。蟫<line/>
終負我耳。</단락>
<단락 align="left" indent="0">三月靑谿。時雨新晴。日色怡煕。桃花紅浪。㶑灧齊<imghj href="KC00961"/>。<line/>
五色小鯽魚。不能猛鼓其鬐。游泳荇藻間。或倒立或<line/>
橫翻。或吻出于浪。細呷粼粼。眞機之至。猜快恬然。暖<line/>
<line/>
<페이지 number="ITKC_MO_0577A_A259_139A"/>沙潔凈。鵁鶄鸂鶒輩二二四四。或垂錦石。或喋芳芷。<line/>
或刷翎。或浴沙。或照影自愛。天態穆穆。無非唐天虞<line/>
日之氣像。笑中之刀。攢心之萬箭。胷中之三斗棘。掃<line/>
除之快。不留一纖翳。常以吾意思。爲三月桃花浪。則<line/>
魚鳥之活潑。自然助吾順適之心。</단락>
<단락 align="left" indent="0">書齋薄寒。村醪騰頰。右壁揭文壯元像。左壁揭陶徵<line/>
君像。徵聲誦正氣歌。商聲誦歸去來辭。睥睨左右烈<line/>
悲酸瑟時。燭焰。盡成珥虹。倒把劒脊。築玉蟾蜍。鏗鏘<line/>
如銅皷音。</단락>
<단락 align="left" indent="0">春雨潤。草芽奮。秋霜肅。木聲遜。</단락>
<단락 align="left" indent="0"><페이지 number="ITKC_MO_0577A_A259_139B"/>方朔玩世。靈均憤世。其苦心皆可涕。</단락>
<단락 align="left" indent="0">日下西天。疊雲障之。驟變沈香色。日光旁溢半天。紅<line/>
蘯雲頭。緣似紫金線。</단락>
<단락 align="left" indent="0">士惜一文錢。毛孔盡窒。市井腹中。略有數千字。眸子<line/>
朗然有光。</단락>
<단락 align="left" indent="0">貧不貯半緡錢。欲施天下窮寒疾厄。鹵不透一部書。<line/>
欲覽萬古經史叢稗。匪迂卽痴。嗟李生嗟李生。</단락>
<단락 align="left" indent="0">敗雨傘承霤而補。古藥臼逮堦而安。以鳥雀爲門生。<line/>
以雲烟爲舊契。炯菴一生占便宜人。呵呵呵。</단락>
<단락 align="left" indent="0">細苧絲虎魄截。薄板片牛角割。君子防患。愼所忽。</단락>
<단락 align="left" indent="0"><페이지 number="ITKC_MO_0577A_A259_139C"/>埋盆養魚。旬日不換水。苔如靑銅。欲染人衣。金鯽渾<line/>
身。作軟綠色。悶悶垂頭而游。試灌新泉。投紅蟲無不<line/>
如鶻逐兔。生氣勃然。或半身出水上立。欲向人語。</단락>
<단락 align="left" indent="0">佳朋之有情而不能久留者。如接蘂之粉翅蝶。其來<line/>
也欵欵。少留也忽忽。其去也戀戀。</단락>
<단락 align="left" indent="0">可能妻弱而善紡績。子𥠧而善讀書。黃犢瘦而善耕<line/>
畬田。自家始安養閒寂之涯。著書鑿名山藏之。</단락>
<단락 align="left" indent="0">讀書只留意功名。不以性靈炯然投照。且不逍遙遊。<line/>
何不早去市中。作駔儈。</단락>
<단락 align="left" indent="0">値會心時節。逢會心友生。作會心言語。讀會心詩文。<line/>
<line/>
<페이지 number="ITKC_MO_0577A_A259_139D"/>此至樂而何其至稀也。一生凡幾許番。</단락>
<단락 align="left" indent="0">世界大粉本。造化翁大畫史。烏舅樹冷艶而老紅。誰<line/>
其設銀硃赭石珊瑚末耶。桃花瓣臙脂綿。汁滴滴欲<line/>
漬。秋菊色藤黃鮮。抹雪晴烟嵐。二靑三靑。匀分遠近。<line/>
急雨奔江。滿灑水墨。渲染無罅。蜻蜓眼石綠隱隱。蝶<line/>
翅暈以乳金。意者天上有一星官主彩色。收草花石<line/>
金精英。以供造化翁。着色萬品耶。秋江夕陽粉本㝡<line/>
好。此造化翁得意筆也。</단락>
<단락 align="left" indent="0">畫而不知詩意。畫液暗枯。詩而不知畫意。詩脉潛滯。</단락>
<단락 align="left" indent="0">暑日坐芭蕉院睡睫。如垂天之雲。白雨急打葉也。滑<line/>
<line/>
<페이지 number="ITKC_MO_0577A_A259_140A"/>溜而低仰之。雨腳橫跳飛灑。眉宇霎然。堪憐睡思快<line/>
遁。</단락>
<단락 align="left" indent="0">媚秀之靑峯。鮮濃之白雲。羡艶良久。意內欲一攬而<line/>
盡飡。牙頰間。預聞簌簌聲。天下之大饞饕。無如爾也。</단락>
<단락 align="left" indent="0">神仙非別人。澹然無累時。道果已圓。金丹垂成。彼飛<line/>
昇蛻化。勉強語耳。如我一刻無累。是一刻神仙。半日<line/>
如許。爲神仙半日矣。我則雖不能耐久爲神仙。一日<line/>
之中。幾三四番爲之。夫腳下軟紅塵勃勃起者。一生<line/>
不得爲一番神仙。</단락>
<단락 align="left" indent="0">秋日烏巾白袷。搖綠沈筆。評海魚圖。蠟窓明快白。菊<line/>
<line/>
<페이지 number="ITKC_MO_0577A_A259_140B"/>花作欹斜影。抹淡墨。欣然摹寫一雙大蝴蝶。逐香而<line/>
來。立花中鬚如銅線。的歷可數。仍添寫。又有一雀。握<line/>
枝而懸。尤奇之。而恐其驚去。急寫了。鏗然擲筆曰。能<line/>
事畢矣。旣得蝶復得雀乎。</단락>
<단락 align="left" indent="0">雪之晨。雨之夕。佳朋不來。誰與晤言。試以我口讀之。<line/>
而聽之者我耳也。我腕書之。而玩之者我眼也。以吾<line/>
友我。復何怨乎。</단락>
<단락 align="left" indent="0">上農夫曉耕春雨田。左手扶耒。右手牽靷。彈烏犍背。<line/>
大叱一聲。靑山欲裂。白水活活。翻蹄下潤暖靑泥。雲<line/>
委鱗堆。甚易與耳。宇宙間。一快事。</단락>
<단락 align="left" indent="0"><페이지 number="ITKC_MO_0577A_A259_140C"/>知章乞湖符載買山。此閙熱之處士也。今靑峯無數。<line/>
綠波自在。何處不宜。添數椽茅茨。猶不歸去。只咄咄<line/>
不逢賜詔之皇帝。不交贈錢之刺史。軟紅塵中。鬢髮<line/>
如星者。眞薄福人耳。</단락>
<단락 align="left" indent="0">看詩文。先尋作者之情境。評書畫。反歸自家之神宇。</단락>
<단락 align="left" indent="0">杜預儒雅。名心似少而生時沈碑。杜牧輕俊。名心似<line/>
多而死日焚稿。水中片石。一去茫茫。征南之勳業宛<line/>
然。火裡殘詩。再出依依。樊川之風流自如。</단락>
<단락 align="left" indent="0">山庄牧兒能曉畫。苑鋪叙薥黍葉。圍鬅鬖額髮。却坐<line/>
牛脊下。望見雙角如遙山出沒。兒如拳。牛如屋。若騎<line/>
<line/>
<페이지 number="ITKC_MO_0577A_A259_140D"/>腰正中。是俗牧兒不曉事。</단락>
<단락 align="left" indent="0">展盡海潮小幅。注目久之。翻瀾處。如萬鱗掀動。激沫<line/>
處。如千手拏攫。𢞣翕之間。身俯仰。作虛舟出沒狀。急<line/>
捲之。乃止。</단락>
<단락 align="left" indent="0">不須歎無友。書帙堪<주석 id="D002" type="난외주">輿</주석>遊。無書帙。雲霞吾友也。無雲<line/>
霞。空外飛鷗。可托吾心。無飛鷗。南里槐樹。可望而親<line/>
也。萱葉間促織。可玩而悅也。凡吾所愛之而渠不猜<line/>
疑者。皆吾佳朋也。</단락>
<단락 align="left" indent="0">厨貧。鳥定棲而飰飧。齋冷。鳥出棲而眠悟。先生何隨<line/>
鳥而朝夕之耶。我以鳥。爲自鳴鍾蓮花漏。</단락>
<단락 align="left" indent="0"><페이지 number="ITKC_MO_0577A_A259_141A"/>勝於我者。仰而慕之。與我同者。愛而交相勖。不及於<line/>
我者。憐而敎之。天下當太平矣。</단락>
<단락 align="left" indent="0"><주석 id="D003" type="난외주">稱</주석>處士擊鼓罵操。熱心膓快忿罵。嫉惡太甚。郭令公<line/>
屛姬見杞。冷眼孔強笑語。全身有餘。</단락>
<단락 align="left" indent="0">客有不見古人。噓唏之甚。繼之以泣。試先贈王摩詰<line/>
集。使齋十日。讀於凈室。客後來粲然曰。我見古人王<line/>
摩詰矣。曰。眉眼如何。鬂髮如何。曰。已忽忽忘之矣。少<line/>
焉曰。又了了心中矣。遂搖手曰。無多言。吾已意會耳。<line/>
犀首雖辯。不能言之也。虎頭雖才。不能畫之也。</단락>
<단락 align="left" indent="0">春山鮮鮮而夏山滴滴。秋山癯癯而冬山栗栗。而不<line/>
<line/>
<페이지 number="ITKC_MO_0577A_A259_141B"/>知天鼓槖何山何水之氣。孕出彭淵村米元章來。爲<line/>
迂之宗顚之魁。當世之人。一接其眉鬚。承其聲音。無<line/>
不噴飯如飛蜂。絶纓如拉朽。笑聲啞啞。數千年不絶。<line/>
不知今幾靑燈幾明窓。胡盧絶倒者。幾<주석 id="D004" type="난외주">輦</주석>也。然寧笑<line/>
而不敢罵。可愛而不忍害。顧其人則力不能縛一鷄。<line/>
是無用之物。猶如此何也。以其無機心也。</단락>
<단락 align="left" indent="0">唐其春林秋樹乎。人人纔墮地。已解啽哢鸎嚶嚶蟬<line/>
嘒嘒。凡徹三百年至于今。餘音嬝娜可聽。</단락>
<단락 align="left" indent="0">外假餙而滿腔子猜詐。愛之不直一文錢。憎之亦不<line/>
足費一棒打。只憐其作僞甚勞。如悔過堪一敎耳。</단락>
<단락 align="left" indent="0"><페이지 number="ITKC_MO_0577A_A259_141C"/>小孩兒窺鏡。啞然而笑。明知透底。而然急看鏡背。背<line/>
黝矣。又啞然而笑。不問其何明何暗。妙哉無礙。堪爲<line/>
師。</단락>
<단락 align="left" indent="0">眺天則星光寫。聆地則蟲音滿。李子張燈於星光蟲<line/>
音之中。讀楚國之騷。以洩秋氣。</단락>
<단락 align="left" indent="0">暑月之夕。步荳花籬畔。玩瓦色珠結絲。妙悟可以通<line/>
佛。産絲汲絲。股法玲瓏。有時遅疑。有時揮霍。大畧如<line/>
蒔麥之踵。按琴之指。</단락>
<단락 align="left" indent="0">壬人胷中。有鐵蒺藜一斛。俗人胷中。有垢一斛。淸士<line/>
胷中。有氷一斛。慷慨士胷中。都是秋色裡淚。奇士胷<line/>
<line/>
<페이지 number="ITKC_MO_0577A_A259_141D"/>中。心肺槎枒。盡成竹石。大人胷中。坦然無物。</단락>
<단락 align="left" indent="0">米芾拜石。潘谷拜李廷珪墨。酈生不拜沛公。淵明不<line/>
拜官長。不當拜而拜。滿肚全痴。當拜而不拜。一身都<line/>
傲。</단락>
<단락 align="left" indent="0">一古一今。大瞬大息。一瞬一息。小古小今。瞬息之積。<line/>
居然爲古今。又昨日今日明日。輪遞萬億。新新不已。<line/>
生於此中。老於此中。故君子着念此三日。</단락>
<단락 align="left" indent="0">眉兩撮毛耳。不司聽。不司言。添於人眼上。只爲人生<line/>
色也。尾一把肉耳。不司躍。不司齧。垂於獸尻後。只爲<line/>
獸藏拙也。然則化翁。亦有點綴法彌縫法。</단락>
<단락 align="left" indent="0"><페이지 number="ITKC_MO_0577A_A259_142A"/>每做一文一詩。有時而愛欲藏佛腹。有時而憎欲承<line/>
鼠溺。莫非妄想擾亂之。</단락>
<단락 align="left" indent="0">事到如意。只一遣字。事到不如意。亦一遣字。然有逆<line/>
遣順遣。</단락>
<단락 align="left" indent="0">與妄人辨。不如喫冰水一碗。</단락>
<단락 align="left" indent="0">讀書而有市井之心。不如市井而能讀書也。</단락>
<단락 align="left" indent="0">頓頓飯。昏昏睡。呵呵笑。販薪鋤麥。面如漆。天機不淺。<line/>
吾將爲交。</단락>
<단락 align="left" indent="0">守分而安。遇境而歡。耐辱而寬。是謂大完。</단락>
<단락 align="left" indent="0">如不得羽儀朝廷。黼黻皇猷。當偃蹇蓬蓽。繙閱十三<line/>
<line/>
<페이지 number="ITKC_MO_0577A_A259_142B"/>經注䟽異同。評斷廿一史紀傳得失。無寧愈於徒生<line/>
徒死。且不愧一日二盂稻飯耳。然都不如修心養性。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>琅</주석명>
							<주석내용>蜋</주석내용>
						</주석항목>
						<주석항목 id="D002" type="난외주">
							<주석명>輿</주석명>
							<주석내용>與</주석내용>
						</주석항목>
						<주석항목 id="D003" type="난외주">
							<주석명>稱</주석명>
							<주석내용>禰</주석내용>
						</주석항목>
						<주석항목 id="D004" type="난외주">
							<주석명>輦</주석명>
							<주석내용>輩</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_137C" 연계종료="ITKC_MO_0577A_A259_142B"/>
						<연계항목 type="번역문" 연계시작="ITKC_BT_0577A_0630_020_0010" 연계종료="ITKC_BT_0577A_0630_020_0010"/>
					</연계정보>
				</레벨4>
<레벨4 DCI="ITKC_MO_0577A_0630_010_0030_2006_A259_XML" id="ITKC_MO_0577A_0630_010_0030" type="최종정보" 자료생성일="2006-11-30">
					<메타정보>
						<제목정보>
							<제목><페이지 number="ITKC_MO_0577A_A259_142C"/>丙丁表 <원주>凡六十日○一</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">崇禎九年丙子。純孝王十三年。<원주>清汗弘它時崇德元年。</원주></단락>
<단락 align="left" indent="0">
<표>
<kh.table>
<kh.tr>
<kh.td ho.align="" line.type="solid" ve.align="">十二月初九日</kh.td>
<kh.td ho.align="" line.type="solid" ve.align="">淸兵至義州。</kh.td>
</kh.tr>
<kh.tr>
<kh.td ho.align="" line.type="solid" ve.align="">初十日</kh.td>
<kh.td ho.align="" line.type="solid" ve.align="">淸兵至安州。○平安監司洪命耉。馳入慈母城。</kh.td>
</kh.tr>
<kh.tr>
<kh.td ho.align="" line.type="solid" ve.align="">十一日</kh.td>
<kh.td ho.align="" line.type="solid" ve.align="">淸兵至平壤。○都元帥金自點狀啓始來。</kh.td>
</kh.tr>
<kh.tr>
<kh.td ho.align="" line.type="solid" ve.align="">十二日</kh.td>
<kh.td ho.align="" line.type="solid" ve.align="">淸兵至▣▣。○義州府尹林慶業狀啓來。</kh.td>
</kh.tr>
<kh.tr>
<kh.td ho.align="" line.type="solid" ve.align="">十三日</kh.td>
<kh.td ho.align="" line.type="solid" ve.align="">淸兵至▣▣。○平安兵使柳琳狀啓來。○赦流竄以下。○以金慶徵爲檢察使。李敏求爲副使。守江都。○起復沈器遠。爲留都大將。</kh.td>
</kh.tr>
<kh.tr>
<kh.td ho.align="" line.type="solid" ve.align=""><페이지 number="ITKC_MO_0577A_A259_142D"/>十四日</kh.td>
<kh.td ho.align="" line.type="solid" ve.align="">淸兵至▣▣。○都元帥金自點狀啓來。○命大臣尹昉，金尙容。奉<문자효과 type="격자"/>廟社主。嬪宮，元孫，二大君，張淑儀，駙馬，公主，王孫，大君夫人隨行。入江都。○上將幸江都。淸兵至西郊。還御崇禮門。○吏曹判書崔鳴吉。持牛酒往淸<주석 id="D001" type="난외주">津</주석>。○都監大將申景禛。遣將官李興業等。出昌陵敗死。○上幸南漢。○金瑬，李聖求。密議請潛幸江<페이지 number="ITKC_MO_0577A_A259_143A"/>都。○崔鳴吉馳啓淸請更和。</kh.td>
</kh.tr>
<kh.tr>
<kh.td ho.align="" line.type="solid" ve.align="">十五日</kh.td>
<kh.td ho.align="" line.type="solid" ve.align="">上出南漢。馬蹶還入城。○都監大將申景禛。守東城。工曹判書具宏。水原府使具仁垕。守南城。捴戎使李曙。守北城。守禦使李時白。守西城。○驪州牧使韓必遠。利川府使曺明勗。楊根郡守韓會一。砥平縣監朴煥。坡州牧使奇宗獻。領兵勤王。○崔鳴吉來自淸<주석 id="D002" type="난외주">津</주석>。</kh.td>
</kh.tr>
<kh.tr>
<kh.td ho.align="" line.type="solid" ve.align="">十六日</kh.td>
<kh.td ho.align="" line.type="solid" ve.align="">淸兵圍南漢。○遣假啣大臣沈諿。王弟綾峯君。往淸陣。馬夫大殺朴蘭英，沈輯還。○遣左議政洪瑞鳳。戶曹判書金藎國。往淸津<주석 id="D003" type="난외주">津</주석>還。○上命懸金募斬䤋者。○洪瑞鳳，金藎國。幷請稱臣送世子。<문자효과 type="격자"/>上不從。○禮曹判書金尙容。請斬建議者。○李曙病。原平君元斗杓代之。○上廵城。</kh.td>
</kh.tr>
<kh.tr>
<kh.td ho.align="" line.type="solid" ve.align="">十七日</kh.td>
<kh.td ho.align="" line.type="solid" ve.align="">上下哀痛敎。赦圍籬以下罪。○上求言。沈光洙請誅崔鳴吉。</kh.td>
</kh.tr>
<kh.tr>
<kh.td ho.align="" line.type="solid" ve.align="">十八日</kh.td>
<kh.td ho.align="" line.type="solid" ve.align="">元斗杓募壯士。斬賊六級。○上廵城慰壯士。○以兪伯曾。爲協守使。分隷百官守城。○以羅萬甲。爲管粮使。</kh.td>
</kh.tr>
<kh.tr>
<kh.td ho.align="" line.type="solid" ve.align="">十九日</kh.td>
<kh.td ho.align="" line.type="solid" ve.align="">命祭溫祚王廟。○具宏募兵。斬賊二十級。<문자효과 type="격자"/>上命加資其軍官李聖翼。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十日</kh.td>
<kh.td ho.align="" line.type="solid" ve.align="">馬夫大遣鄭命壽。請和。<문자효과 type="격자"/>命不納。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十一日</kh.td>
<kh.td ho.align="" line.type="solid" ve.align="">命百官。納物給守堞軍士。○沈晩上䟽。請覊縻。命焚其䟽。○御營別將李起榮。出西城。斬賊十餘級。○申景禛出兵斬賊。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十二日</kh.td>
<kh.td ho.align="" line.type="solid" ve.align="">幼學尹之元。應募擊賊。拜六品官。○馬夫大請送王子大臣。○北門軍斬賊十餘級。東城軍斬賊三十餘級。○上犒軍。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十三日</kh.td>
<kh.td ho.align="" line.type="solid" ve.align="">四營出兵。<문자효과 type="격자"/>上御北門督戰。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十四日</kh.td>
<kh.td ho.align="" line.type="solid" ve.align="">上行望闕禮。○大霧雨。<문자효과 type="격자"/>上與世子。露立禱天。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十五日</kh.td>
<kh.td ho.align="" line.type="solid" ve.align="">賊作松柵百餘里</kh.td>
</kh.tr>
<kh.tr>
<kh.td ho.align="" line.type="solid" ve.align="">二十六日</kh.td>
<kh.td ho.align="" line.type="solid" ve.align="">原州營將權井吉。進屯黔丹山。○金藎國。持牛酒往淸陣。賊却<페이지 number="ITKC_MO_0577A_A259_143B"/>之。還。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十七日</kh.td>
<kh.td ho.align="" line.type="solid" ve.align="">原州牧使李重吉。上䟽請赴難。命加資。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十八日</kh.td>
<kh.td ho.align="" line.type="solid" ve.align="">拜沈器遠。爲都元帥。○羅萬甲請斬元帥以下逗遛將。○淸汗率大軍來。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十九日</kh.td>
<kh.td ho.align="" line.type="solid" ve.align="">金瑬出兵。兵敗。○忠淸監司鄭世䂓狀啓請進兵。獻雉三首。</kh.td>
</kh.tr>
<kh.tr>
<kh.td ho.align="" line.type="solid" ve.align="">三十日</kh.td>
<kh.td ho.align="" line.type="solid" ve.align="">權井吉。兵敗黔丹山。奔楊根。○協守使兪伯曾病。羅萬甲代之。○虜大軍行三道進圍。</kh.td>
</kh.tr>
</kh.table>
</표>
</단락>
<단락 align="left" indent="0"><페이지 number="ITKC_MO_0577A_A259_143B"/>崇禎十年丁丑。純孝王十四年。<원주>清汗弘它時崇德二年。</원주></단락>
<단락 align="left" indent="0">
<표>
<kh.table>
<kh.tr>
<kh.td ho.align="" line.type="solid" ve.align="">正月初一日</kh.td>
<kh.td ho.align="" line.type="solid" ve.align="">日食。○送宣傳官魏山寶於虜陣。虜辱之還。○送金藎國，李景稷。往虜陣還。○蒙古兵焚京城。</kh.td>
</kh.tr>
<kh.tr>
<kh.td ho.align="" line.type="solid" ve.align="">初二日</kh.td>
<kh.td ho.align="" line.type="solid" ve.align="">洪瑞鳳，金藎國，李景稷。往虜陣。行四拜禮。受汗黃紙書以來。</kh.td>
</kh.tr>
<kh.tr>
<kh.td ho.align="" line.type="solid" ve.align="">初三日</kh.td>
<kh.td ho.align="" line.type="solid" ve.align="">洪瑞鳳等。持國書。往虜陣。○御營提調李曙卒。○訓鍊主簿張仁性殺二賊。命陞僉正。○虜陷雙<페이지 number="ITKC_MO_0577A_A259_143C"/>嶺。慶尙左兵使許<주석 id="D004" type="교감주">浣</주석>。右兵使閔栐。忠淸兵使李義培。敗死。安東營將宣若海死之。</kh.td>
</kh.tr>
<kh.tr>
<kh.td ho.align="" line.type="solid" ve.align="">初四日</kh.td>
<kh.td ho.align="" line.type="solid" ve.align="">杞平君兪伯曾上䟽。請斬尹昉，金瑬。<문자효과 type="격자"/>上怒命罷職。以李棨爲協守使。○出使忠淸陣宣傳官閔震益。復命。<문자효과 type="격자"/>命加通政。</kh.td>
</kh.tr>
<kh.tr>
<kh.td ho.align="" line.type="solid" ve.align="">初五日</kh.td>
<kh.td ho.align="" line.type="solid" ve.align="">南兵使徐祐申。咸鏡監司閔聖徽。全羅兵使金俊龍。全羅監司李時昉等。進兵狀啓至。○梟示逃兵二人。○金俊龍。大破虜兵於光敎山。</kh.td>
</kh.tr>
<kh.tr>
<kh.td ho.align="" line.type="solid" ve.align="">初六日</kh.td>
<kh.td ho.align="" line.type="solid" ve.align="">江都吏韓汝宗。持大君書狀及分司狀啓來。○咸鏡監司閔聖徽。江原監司趙廷虎狀啓至。○平安兵使柳琳。副元帥申景瑗狀啓至。</kh.td>
</kh.tr>
<kh.tr>
<kh.td ho.align="" line.type="solid" ve.align="">初七日</kh.td>
<kh.td ho.align="" line.type="solid" ve.align="">元帥金自點。全羅監司李時昉。統制使尹璛。全羅兵使金俊龍。及僧將覺性等。進兵狀啓至。○以左郞尹之元兼督戰官。斬退將突擊將斥候將。送元帥營。督逗遛諸將。</kh.td>
</kh.tr>
<kh.tr>
<kh.td ho.align="" line.type="solid" ve.align="">初八日</kh.td>
<kh.td ho.align="" line.type="solid" ve.align="">管粮使羅萬甲。令百官奴舂租。</kh.td>
</kh.tr>
<kh.tr>
<kh.td ho.align="" line.type="solid" ve.align="">初九日</kh.td>
<kh.td ho.align="" line.type="solid" ve.align="">虜守松柵益嚴。狀啓不通。</kh.td>
</kh.tr>
<kh.tr>
<kh.td ho.align="" line.type="solid" ve.align="">初十日</kh.td>
<kh.td ho.align="" line.type="solid" ve.align="">上遣禮曹判書金尙憲。祭溫祚王。○梟示奸人御營別將金彦霖。○沈器遠，閔聖徽等。遁入楊根薇園。</kh.td>
</kh.tr>
<kh.tr>
<kh.td ho.align="" line.type="solid" ve.align=""><페이지 number="ITKC_MO_0577A_A259_143D"/>十一日</kh.td>
<kh.td ho.align="" line.type="solid" ve.align="">白氣亘天。○禮曹判書金尙憲。請祭元宗影幀。上親祭于開元寺。○賊分三路。添兵江邊。</kh.td>
</kh.tr>
<kh.tr>
<kh.td ho.align="" line.type="solid" ve.align="">十二日</kh.td>
<kh.td ho.align="" line.type="solid" ve.align="">遣洪瑞鳳，崔鳴吉，尹暉，許僴。傳國書於虜陣。不納還。</kh.td>
</kh.tr>
<kh.tr>
<kh.td ho.align="" line.type="solid" ve.align="">十三日</kh.td>
<kh.td ho.align="" line.type="solid" ve.align="">洪瑞鳳，崔鳴吉等。往虜陣還。○上廵南城。○虜屯西北門外。</kh.td>
</kh.tr>
<kh.tr>
<kh.td ho.align="" line.type="solid" ve.align="">十四日</kh.td>
<kh.td ho.align="" line.type="solid" ve.align="">虜焚<문자효과 type="격자"/>獻陵。○减百官卒粮。</kh.td>
</kh.tr>
<kh.tr>
<kh.td ho.align="" line.type="solid" ve.align="">十五日</kh.td>
<kh.td ho.align="" line.type="solid" ve.align="">元帥沈器遠。咸鏡監司閔聖徽。南兵使徐祐甲。江原監司自辟贊畫使南銑等狀啓至。</kh.td>
</kh.tr>
<kh.tr>
<kh.td ho.align="" line.type="solid" ve.align="">十六日</kh.td>
<kh.td ho.align="" line.type="solid" ve.align="">洪瑞鳳等。往虜陣。索答書。不得還。○虜立招降旗于望月峯下。</kh.td>
</kh.tr>
<kh.tr>
<kh.td ho.align="" line.type="solid" ve.align="">十七日</kh.td>
<kh.td ho.align="" line.type="solid" ve.align="">洪瑞鳳，崔鳴吉等。往虜陣受招降而來。</kh.td>
</kh.tr>
<kh.tr>
<kh.td ho.align="" line.type="solid" ve.align="">十八日</kh.td>
<kh.td ho.align="" line.type="solid" ve.align="">禮曹判書金尙容。哭裂崔鳴吉所製國書。仍絶食。○洪瑞鳳，崔鳴吉等。持國書往虜陣。請稱藩還。</kh.td>
</kh.tr>
<kh.tr>
<kh.td ho.align="" line.type="solid" ve.align="">十九日</kh.td>
<kh.td ho.align="" line.type="solid" ve.align="">右相李弘胄及崔鳴吉等。往虜營。爭出城一欵。虜不答還。○參贊韓汝溭。勸崔鳴吉國書書臣字。○利川府使曺明勗卒。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十日</kh.td>
<kh.td ho.align="" line.type="solid" ve.align="">李德泂，崔鳴吉等。往虜陳。受汗答書還。汗索斥和臣。○崔鳴吉賂龍骨大，馬夫大。</kh.td>
</kh.tr>
<kh.tr>
<kh.td ho.align="" line.type="solid" ve.align=""><페이지 number="ITKC_MO_0577A_A259_144A"/>二十一日</kh.td>
<kh.td ho.align="" line.type="solid" ve.align="">國書始稱臣。李弘胄，崔鳴吉等。持往虜陣。○吏曹判書鄭蘊上䟽。請罪崔鳴吉。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十二日</kh.td>
<kh.td ho.align="" line.type="solid" ve.align="">崔鳴吉等。議送斥和諸臣。○參判鄭蘊上箚。自首斥和。○軍兵免賤者。復戶。○虜陷江都。體察使金慶徵。副使李敏求逃。○大臣金尙容。生員金益熙。別座權順長。自焚死。○䆠官金仁負元孫。入喬桐。○大臣尹昉。失廟主二。○留守張紳逗遛不戰。○忠淸水使姜晉昕。擊虜燕尾渡。中軍黃善身。萬戶鄭埏。僉使趙宗善死之。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十三日</kh.td>
<kh.td ho.align="" line.type="solid" ve.align="">洪瑞鳳，崔鳴吉等。往虜<주석 id="D005" type="교감주">陳</주석>。傳國書。許送斥和臣還。○禮曹判書金尙憲。前大司諫尹煌。待命。○校理尹集。修撰吳達濟。上䟽自首斥和。○竹山水原將官及訓鍊哨官。詣<문자효과 type="격자"/>闕。請出給斥和臣。○虜廹西暗門。守禦使李時白。擊却之。中二矢。○虜犯望月城。申景禛擊却之。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十四日</kh.td>
<kh.td ho.align="" line.type="solid" ve.align="">虜犯南城。具宏擊却之。○虜自西門。呼李弘胄等以去。○三司請只送斥臣和洪翼漢一人。<문자효과 type="격자"/>上許之。送四人。持諭旨。賜都元帥。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十五日</kh.td>
<kh.td ho.align="" line.type="solid" ve.align="">虜砲中大將旗。折之。○空石盛土。補壞城。灌水成氷。○虜自西門。呼李德泂，李聖求，崔鳴吉還授昨日國書。喝和事難成。</kh.td>
</kh.tr>
<kh.tr>
<kh.td ho.align="" line.type="solid" ve.align=""><페이지 number="ITKC_MO_0577A_A259_144B"/>二十六日</kh.td>
<kh.td ho.align="" line.type="solid" ve.align="">申景禛，具宏陳將官等。請政院請出斥和臣。辱承旨李行進。<문자효과 type="격자"/>上下敎溫諭。○洪瑞鳳，崔鳴吉。往虜<주석 id="D006" type="교감주">陳</주석>。虜出示江都內官羅業。宗室珍原君及大君手書。尹昉，韓興一，懷恩君等狀啓。○大臣入對議出城。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十七日</kh.td>
<kh.td ho.align="" line.type="solid" ve.align="">大霧。○李弘胄，崔鳴吉，金藎國。持出城國書。往虜<주석 id="D007" type="교감주">陳</주석>。○管餉使羅萬甲。吏曹參議李敬興。請死守。<문자효과 type="격자"/>上不從。○禮曹判書金尙憲。自縊。吏曹參判鄭蘊刺腹。俱死未殊。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十八日</kh.td>
<kh.td ho.align="" line.type="solid" ve.align="">領相金瑬。議定送斥和臣。禮曹判書金尙憲等。十一人。大諫朴璜爭之。○洪瑞鳳，崔鳴吉，金藎國。往虜<주석 id="D008" type="교감주">陳</주석>。講出城節目而還。○虜始停大砲。○龍骨大馬夫大。持汗答書來。○斥和臣吳達濟，尹集將往虜營。<문자효과 type="격자"/>上賜酒泣諭。</kh.td>
</kh.tr>
<kh.tr>
<kh.td ho.align="" line.type="solid" ve.align="">二十九日</kh.td>
<kh.td ho.align="" line.type="solid" ve.align="">崔鳴吉。領武臣李穎達。縛斥和臣吳達濟，尹集。往虜營。受汗貂裘而還。○吏曹參判鄭蘊上䟽。請勿與<문자효과 type="격자"/>皇明印。勿助攻<문자효과 type="격자"/>皇明。○定李聖求陪<문자효과 type="격자"/>世子北行。金瑬拔之。以南以䧺代之。○金瑬。請以李弘胄。爲假體使守山城。</kh.td>
</kh.tr>
<kh.tr>
<kh.td ho.align="" line.type="solid" ve.align="">三十日</kh.td>
<kh.td ho.align="" line.type="solid" ve.align="">大霧。日無光。○上與世子。從五百人出西門。往虜營。行三拜禮。汗賜大臣等。貂裘。○上見嬪宮，淑儀，兩大臣及大君夫人。○汗出給崔鳴吉家人。○汗許<문자효과 type="격자"/>上還京。淑儀，麟坪大君及夫人從行。○汗留<문자효과 type="격자"/>東宮，嬪宮，鳳林大君及夫人，文學鄭雷卿。請行世子入瀋。○虜還敗將申景瑗及朴𥶇</kh.td>
</kh.tr>
</kh.table>
</표>
</단락>
<단락 align="left" indent="0"><페이지 number="ITKC_MO_0577A_A259_144C"/>
<표>
<kh.table>
<kh.tr>
<kh.td ho.align="" line.type="solid" ve.align="">二月初一日</kh.td>
<kh.td ho.align="" line.type="solid" ve.align="">世子入京。仍還虜營。○遣宣傳官。罷南漢守兵。○蒙人入城。更掠。</kh.td>
</kh.tr>
<kh.tr>
<kh.td ho.align="" line.type="solid" ve.align="">初二日</kh.td>
<kh.td ho.align="" line.type="solid" ve.align="">蒙人殺前參議李尙伋。○汗還歸。上幸東郊送之。○命宣傳官馳往平壤。拿斥和臣庶尹洪翼漢。與虜人。○虜將孔有德，耿仲明。留陳龍山造舡。</kh.td>
</kh.tr>
<kh.tr>
<kh.td ho.align="" line.type="solid" ve.align="">初三日</kh.td>
<kh.td ho.align="" line.type="solid" ve.align="">龍骨大，馬夫大，鄭命壽。謁<문자효과 type="격자"/>上而還。○世子入京仍還。</kh.td>
</kh.tr>
<kh.tr>
<kh.td ho.align="" line.type="solid" ve.align="">初四日</kh.td>
<kh.td ho.align="" line.type="solid" ve.align="">大君入京。仍還。</kh.td>
</kh.tr>
<kh.tr>
<kh.td ho.align="" line.type="solid" ve.align="">初五日</kh.td>
<kh.td ho.align="" line.type="solid" ve.align="">世子入京。仍還。</kh.td>
</kh.tr>
<kh.tr>
<kh.td ho.align="" line.type="solid" ve.align="">初六日</kh.td>
<kh.td ho.align="" line.type="solid" ve.align="">上幸西江。見汗九王子而還。</kh.td>
</kh.tr>
<kh.tr>
<kh.td ho.align="" line.type="solid" ve.align="">初七日</kh.td>
<kh.td ho.align="" line.type="solid" ve.align="">蒙人聲言入京。上命訓鍊軍士<페이지 number="ITKC_MO_0577A_A259_144D"/>守城門。</kh.td>
</kh.tr>
<kh.tr>
<kh.td ho.align="" line.type="solid" ve.align="">初八日</kh.td>
<kh.td ho.align="" line.type="solid" ve.align="">汗九王子還歸。世子及嬪宮及鳳林大君，麟坪大君及大君夫人北行。<문자효과 type="격자"/>上幸梁徹坪送之。</kh.td>
</kh.tr>
</kh.table>
</표>
</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>津</주석명>
							<주석내용>陣</주석내용>
						</주석항목>
						<주석항목 id="D002" type="난외주">
							<주석명>津</주석명>
							<주석내용>陣</주석내용>
						</주석항목>
						<주석항목 id="D003" type="난외주">
							<주석명>津</주석명>
							<주석내용>陣</주석내용>
						</주석항목>
						<주석항목 id="D004" type="교감주">
							<주석명>浣</주석명>
							<주석내용>《인조실록》 등에는 '完'으로 되어 있다.</주석내용>
						</주석항목>
						<주석항목 id="D005" type="교감주">
							<주석명>陳</주석명>
							<주석내용>陣</주석내용>
						</주석항목>
						<주석항목 id="D006" type="교감주">
							<주석명>陳</주석명>
							<주석내용>陣</주석내용>
						</주석항목>
						<주석항목 id="D007" type="교감주">
							<주석명>陳</주석명>
							<주석내용>陣</주석내용>
						</주석항목>
						<주석항목 id="D008" type="교감주">
							<주석명>陳</주석명>
							<주석내용>陣</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_142C" 연계종료="ITKC_MO_0577A_A259_144C"/>
						<연계항목 type="번역문" 연계시작="ITKC_BT_0577A_0630_030_0010" 연계종료="ITKC_BT_0577A_0630_030_0030"/>
					</연계정보>
				</레벨4></레벨3></레벨2></레벨1></아이템>