<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0670" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A259_219A"/>靑莊館全書卷之六十七 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0670_010" type="문체" 자료생성일="2006-11-30">
				<메타정보>
					<제목정보>
						<제목>入燕記[下]</제목>
					</제목정보>
				</메타정보>
			
<레벨4 DCI="ITKC_MO_0577A_0670_010_0010_2006_A259_XML" id="ITKC_MO_0577A_0670_010_0010" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年五月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[十五日]</단락제목>
<단락 align="left" indent="0">十五日甲戌。夕雷雨。大王庄二十二里午餐。朝陽門<line/>
十八里南館留宿。○大王庄店舍。最爲寬敞。書狀<line/>
使寫字官洪慶運。擦咨文。略改不安字。因發行。自<line/>
大王庄十里之間。左右多園庄。雕墻虹橋。綠蔭映<line/>
帶。園中必有圓墳。塗以白泥。間有瓦㙜上。壘以土。<line/>
<line/>
<페이지 number="ITKC_MO_0577A_A259_219B"/>大抵村家門前籬外。衆塚纍纍。園庄多是皇親之<line/>
丙舍。故名大王庄。而燕都之北印也。日旣晡。入東<line/>
岳廟。廟中開市。物貨雲委。人衆波盪。三使入正廟。<line/>
棟宇之華敞。像設之瑰奇。人莫不歎其未曾有也。<line/>
廟北有樓三十六間。左右各七間。中樓爲二十二<line/>
間。往往設神像。竟不知其何名。又有他殿宇。妥靈<line/>
縱橫。四方不可盡覽。有康煕御題重修碑。入西邊<line/>
小院。三使更着紗<imghj href="KC03308"/>團領乘馬。譯官寫字官。作一<line/>
行。軍官從人作一行。畧如文武兩班。疾馳入朝陽<line/>
門。盖自通州大道。鋪白方石。訖于此凡四十里。車<line/>
<line/>
<페이지 number="ITKC_MO_0577A_A259_219C"/>輪馬蹄。日如轟雷。燕京大道。皆黑壤。閭閻之繁盛。<line/>
市肆之華侈。眞天府而陸海。舌旣不能說其大略。<line/>
筆亦不能記其一隅。到南館。食頃。使臣陪奏文。卛<line/>
諸譯入禮部。尙書鍾音新除在外。而經筵講官左<line/>
侍郞加四級謝墉領受之。</단락>
<단락제목 align="left" indent="0">[十六日]</단락제목>
<단락 align="left" indent="0">十六日乙亥。熱。留館。○譯官獻三使搢紳全書。時任<line/>
大學士武英殿大學士阿桂。滿洲正白旗人。文華<line/>
殿大學士于敏中。江蘓金壇縣人。高晉。滿洲鑲黃<line/>
旗人。武英大學士李侍堯。奉天鑲黃旗人。協辦大<line/>
學士程景伊。江蘇武進籍。安徽歙縣人。又有內閣<line/>
<line/>
<페이지 number="ITKC_MO_0577A_A259_219D"/>學士。滿漢三十餘人。嵩貴居內閣之第五。甞使我<line/>
國者。蒙古正黃旗人也。</단락>
<단락제목 align="left" indent="0">[十七日]</단락제목>
<단락 align="left" indent="0">十七日丙子。風。留館。○譯官金在協。將傳撫寧縣徐<line/>
紹芬書于其弟紹薪。時紹薪。寓琉璃廠北佛菴。余<line/>
與在先隨往。紹薪。方充四庫全書謄校官。自言一<line/>
月課謄五萬字。相與筆談。翩翩可愛。歸路歷觀琉<line/>
璃廠市書籍畫愼鼎彜古玉錦緞之屬。應接不暇。<line/>
頸爲之披四通五達。人肩觸磨。正陽門在館西。循<line/>
城南向三簷。北設窓欞。南則三簷之間。甓築灰塗。<line/>
一層橫鑿十三穴。二層亦然。穴設板門。城門外有<line/>
<line/>
<페이지 number="ITKC_MO_0577A_A259_220A"/>甕城。城左右。俱有門而路鋪石板。太平車駕馬騾。<line/>
士女坐其中。縱橫絡繹。來來去去。錦綺奪眸。香澤<line/>
漲鼻。車音砰鍧。象天之雷。正陽門內。北望大淸門。<line/>
大內之南。正門也。門前左右。設石柵。中甚寬敞。</단락>
<단락제목 align="left" indent="0">[十八日]</단락제목>
<단락 align="left" indent="0">十八日丁丑。風。留館。○工部設簟棚於三使之庭。高<line/>
邃饒凉意。役者敏速。斯須而設。亦足可觀。</단락>
<단락제목 align="left" indent="0">[十九日]</단락제목>
<단락 align="left" indent="0">十九日戊寅。夜雷雨。留館。○三千七十餘里。炎天驅<line/>
馳之餘。留館又四五日。眞如南冠楚囚。燕市書肆。<line/>
自古而稱。政欲繙閱。於是余與在先及乾粮官。往<line/>
琉璃廠。只抄我國之稀有及絶無者。今盡錄之。通<line/>
<line/>
<페이지 number="ITKC_MO_0577A_A259_220B"/>鑑本末，文獻續纂，協紀辨方，精華錄，賦彙，欽定三<line/>
神，中原文憲，講學錄，皇華紀聞，自得園文鈔，史貫，<line/>
傅平叔集，陸樹聲集，太岳集，陶石簣集，升菴外集，<line/>
徐節孝集，困勉錄，池北偶談，博古圖，重訂別裁，古<line/>
文奇賞，西堂合集，帶經堂集，居易錄，知新錄，鐵綱<line/>
珊瑚，玉茗堂集，傳道錄，高士奇集，溫公集，唐宋文<line/>
醇，經義考，古事苑，笠翁一家言，<주석 id="D001" type="난외주">獪</주석>園，子史英華。以<line/>
上嵩秀堂。程篁墩集，史，料范忠宣公集，欒城後集，<line/>
圖繪寶鑑，方輿紀要，儀禮節略，冊府元龜，獨制詩，<line/>
文體明辨，名媛詩鈔，鈐山堂集，義門讀書記，王氏<line/>
<line/>
<페이지 number="ITKC_MO_0577A_A259_220C"/>農書，山左詩鈔，墨池編。以上文粹堂。弇州別集，感<line/>
舊集，路史，潛確類書，施愚山集，紀纂淵海，書影，靑<line/>
箱堂集，昭代典則，格致錄，顧端公襍記，沈碻士集，<line/>
通考紀要，由拳集，本草經䟽，閒暑日鈔，倪元璐集，<line/>
史懷，本草匯，曹月川集。以上聖經堂。寄園寄所寄，<line/>
范石湖集，名臣奏議，月令輯要，遵生八牋，漁洋三<line/>
十六種，知不足齋叢書，隷辨，益智錄，幸魯盛典，內<line/>
閣上諭，帝鑑圖說，臣鑑錄，左傳經世鈔，理學備考。<line/>
以上名盛堂。王梅溪集，黃氏日鈔，食物本草，八旗<line/>
通志，盛明百家詩，皇淸百家詩，兵法全書，虞道園<line/>
<line/>
<페이지 number="ITKC_MO_0577A_A259_220D"/>集，漁洋詩話，荊川武編，呂氏家塾讀詩記，本草類<line/>
方。以上文盛堂。音學五書，大說鈴，今詩篋衍集。以<line/>
上經腴堂。安雅堂集，韓魏公集，吳草廬集，宛雅，詩<line/>
持全集，榕村語錄。以上聚星堂。堯峯文鈔，精華箋<line/>
註，精華訓纂，漁隱叢話，觀象玩占，篆書正，明文授<line/>
讀，香樹齋全集，七修類稿。以上帶草堂。賴古堂集，<line/>
李二曲集。以上郁文堂。埤雅，許魯齋集，范文正公<line/>
集，邵子湘集，闕里文獻考，班馬異同。以上文茂堂。<line/>
帝京景物略，羣書集事淵海，三魚堂集，廣羣芳譜，<line/>
林子三敎，楊龜山集。以上英華堂。榕村集，名媛詩<line/>
<line/>
<페이지 number="ITKC_MO_0577A_A259_221A"/>歸，觚賸，穆堂集。以上文煥齋。此外又有二三書肆。<line/>
猥雜不足觀也。</단락>
<단락제목 align="left" indent="0">[二十日]</단락제목>
<단락 align="left" indent="0">二十日己卯。熱。留館。○遇綿州李鼎元。餽落花生。産<line/>
於蜀閩。四月開花。花落在地。埋於沙土。自然結宲。<line/>
形如荳而大。外皮枯白有絡。剖之有宲。或二或三。<line/>
<imghj href="KC05695"/>以紫黃軟皮。如榧子。質瑩白。味如芝麻。凡羹臛<line/>
之屬。作糝調和。味頗香膩。果中之異品也。異國有<line/>
埋肝而生人者。絶<주석 id="D002" type="난외주">漢</주석>有種骨而産羊者。與落花生。<line/>
同一理也。</단락>
<단락제목 align="left" indent="0">[二十一日]</단락제목>
<단락 align="left" indent="0">二十一日庚辰。熱。留館。○閣老傅恒。子福隆安。家資<line/>
<line/>
<페이지 number="ITKC_MO_0577A_A259_221B"/>鉅萬。今爲額駙。恒旣死。隆安能惜福。出賣寶玩。價<line/>
値銀八十萬兩。朝鮮館西隣林姓人。富商也。其第<line/>
宅器什。擬於王公。以銀八百兩。買隆之琉璃屛風。<line/>
賣於人。得銀一千二百兩。屛風幷八疊。長可一丈。<line/>
鏤降眞香。極其工巧。以爲匡郭。又買假花四盆。菊<line/>
二。月桂二。盆則洋磁。圍以琉璃。冬日見之。鮮鮮如<line/>
活花。葉莖枝。俱以象牙雕就。染以紅綠。花瓣俱作<line/>
螺絲釘。散合如意。眞尤物也。一盆値銀二百兩。譯<line/>
官趙明會。曾見之。</단락>
<단락제목 align="left" indent="0">[二十二日]</단락제목>
<단락 align="left" indent="0">二十二日辛巳。夕雨。留館。○國朝詩別裁集。御製序<line/>
<line/>
<페이지 number="ITKC_MO_0577A_A259_221C"/>曰。沈德潛。選國朝人詩。而求序以光其集。德潛老<line/>
矣。且以詩文。受特達之知。所請宜無不允。因進其<line/>
書而粗觀之。列前茅者。則錢謙益諸人也。不求朕<line/>
序。朕可以不問。旣求朕序。則千秋之公論繫焉。是<line/>
不可以不辨。夫居本朝而妄思前明者。亂民也。有<line/>
國法存。至身爲明朝達官。而甘心復事本朝者。雖<line/>
一時權宜。草昧締搆所不廢。要知其人。則非人類<line/>
也。其詩自在。聽之可也。選以冠本朝諸人則不可。<line/>
在德潛則尤不可。且詩者何。忠孝而已耳。離忠孝<line/>
而言詩。吾不知其爲詩也。謙益諸人。爲忠乎。爲孝<line/>
<line/>
<페이지 number="ITKC_MO_0577A_A259_221D"/>乎。德潛宜深知此義。今之所選。非其宿昔言詩之<line/>
道也。豈其老而耄荒。子又不克家。門下士。依草附<line/>
木者流。無達大義。具巨眼人。捉刀所爲。德潛不及<line/>
細檢乎。此書出則德潛一生讀書之名壞。朕方爲<line/>
德潛惜之。何能阿所好而爲之序。又錢名世者。皇<line/>
考所謂名敎罪人。是更不宜入選。而愼郡王則朕<line/>
之叔父也。雖諸王自奏及朝廷章䟽署名。此乃國<line/>
家典制。然尙不忍名之。德潛本朝臣子。豈宜直書<line/>
其名。至於世次前後<주석 id="D003" type="난외주">例</주석>置者。益不可枚擧。因命內<line/>
廷翰林。爲之精校去留。俾重鋟版。以行於世。所以<line/>
<line/>
<페이지 number="ITKC_MO_0577A_A259_222A"/>栽培成就德潛也。所以終從德潛之請而爲之序<line/>
也。乾隆二十有六年歲在辛巳仲冬月。御筆。德潛<line/>
字碻士。一字歸愚。長洲人。官禮部尙書。卒年百三。<line/>
初著別裁集。多載<문자효과 type="격자"/>明末遺民。坐載兩錢。幷及於<line/>
他人。今本不足觀。序文太苛。德潛之心。其能安乎。<line/>
不及幸矣。○往東安門。謁太學。太學在北城內。有<line/>
皇帝勑修文廟碑。乾隆初年。出內帑金二十餘萬<line/>
兩。一新前朝舊制。改聖殿黃瓦。御書殿額門扁。盡<line/>
易。張𤥼舊名金書。大成門門旁。輒書滿州字。殿中<line/>
諸位版。亦然。蕃人之書。胡爲乎聖賢之神版。如有<line/>
<line/>
<페이지 number="ITKC_MO_0577A_A259_222B"/>明神。必不妥靈。版皆紅漆金書。卓上。列鼎彜尊罍。<line/>
皆周制。亦皇帝內出也。尊凡二揷。塗金木芝。甚不<line/>
典。揭金書長聯于柱。亦同神祠佛宇。聖人之所不<line/>
取也。躋有子朱子于十哲之列。亦係文具。不足取<line/>
法。殿宇宏敞。金碧照爛。俱非雅。正殿中。恰鋪棕毛<line/>
席。赤黑如馬鬣筆帖式。一人前導。而守門者。到處<line/>
索扇藥。殿門旣開。光頭赤身者。及童男女。攔入無<line/>
節。使臣烏帽團領。行四拜於大門之稍東邊。觀者<line/>
皆指點而笑曰。塲戱一樣。塲戱者。演戱之人。皆着<line/>
古衣冠故也。前廊左右。各置石鼓五枚。鼓大小不<line/>
<line/>
<페이지 number="ITKC_MO_0577A_A259_222C"/>一。長可周尺三寸半。圍可一抱。而又一尺餘。石色<line/>
淡黑。剝落屭贔。只書前面。而字皆泐缺。或有全鼓<line/>
無一字者。西邊第五鼓。凹陷作臼。旁立元潘廸釋<line/>
文。設金戟兩行護之。大成門外左方。立元大德間<line/>
加封孔子制碑。右方。立至順間追封孔子父母制<line/>
碑。門外庭南北。或二行三行列立<문자효과 type="격자"/>明初及至于<line/>
今進士題名碑。出太學外門之西稍向北。有彜倫<line/>
堂。中列坐凳食桌不可數。左右翼廊。皆諸生所居。<line/>
而今則無一人。庭草蕪穢。博士廳前。有許魯齋手<line/>
植槐。昂藏可愛。築壇護之。助敎一人。前遵使臣。使<line/>
<line/>
<페이지 number="ITKC_MO_0577A_A259_222D"/>譯官金在協。傳語曰。東國聖廟。尊嚴肅敬。今此廟<line/>
殿。雜人紛拏。何也。助敎初若憮然。後又怫然。未可<line/>
知也。聖廟庭中。建康煕以來平噶爾丹諸夷碑三<line/>
座。又有一碑。碑工方刻字。乃近日平大小金川碑<line/>
也。○太學之西。有雍和宮。雍正皇帝願堂也。雍正<line/>
之崩也。移殯於此。僧蒙古人。號喇嘛僧。殆近千人。<line/>
皆衣黃衣。能漢語。殿閣樓廊。丹雘金碧。神雕鬼鏤。<line/>
至巧極侈。佛殿凡四。有丈六金身。較諸薊州。觀音<line/>
閣立佛。尤爲瑰奇。凡甁罍罏鼎及諸器什。多琺瑯。<line/>
西洋之造。殿中盡鋪五色花絨。一殿卽諸僧誦經<line/>
<line/>
<페이지 number="ITKC_MO_0577A_A259_223A"/>之所也。朱紅金畫凳桌之類。不知其數。中設御榻。<line/>
鋪黃錦茵。四角設𦏰羊角燈。三簷樓。有三梯三曲<line/>
三十餘級。登最上層。眺覽西北。羣山秀姸如眉。卽<line/>
所謂西山也。俯臨城中。綠樹高屋。浮秀連空。睥睨<line/>
樓櫓。縹緲如蜃樓。樓在有一閣。閣中有小層閣。閣<line/>
有窖。閣下。設樞回轉。閣如風車。日向夕。喇嘛僧。皆<line/>
着赤衣。袒其臂。將夕食也。○文文山廟。在順天府<line/>
旁。故柴市也。廟宇弊壞。塵土凝積。文山塑像豊厚。<line/>
戴加籠巾。三使及從者。皆再拜。左壁嵌雲麾將軍<line/>
李秀碑。李邕書也。舊爲礎斲爲圓。凸。字皆泯滅。○<line/>
<line/>
<페이지 number="ITKC_MO_0577A_A259_223B"/>日前出遊琉璃廠時。逢鄆州擧人黃道煚，李憲喬。<line/>
通姓名。今日朝兩人來訪。乃四庫全書謄錄官也。<line/>
憲喬。卽地作七絶。贈余而去。</단락>
<단락제목 align="left" indent="0">[二十三日]</단락제목>
<단락 align="left" indent="0">二十三日壬午。熱。留館。○與在先。訪李鼎元，潘庭筠<line/>
於潘之寓舍。舍與吏部隣近。潘設盛饌待之。筆談<line/>
如飛。可補晉人淸談。字香祖。一字蘭公。號秋𢈢<line/>
。亦<line/>
曰蘭坨。浙江錢塘人。今年登第。官庶吉士。丙戌年。<line/>
洪湛軒大容。遇香祖於逆旅。悲惻不忍別。以其詩<line/>
文書畫。翩翩名士也。鼎元字煥其。號墨莊。亦今年<line/>
登科。官庶吉士。人品坦白。無矜驕氣。其從兄雨村<line/>
<line/>
<페이지 number="ITKC_MO_0577A_A259_223C"/>調元字羹堂。以吏部員外郞。出爲廣東學政。著書<line/>
工詩。詩有名於世。見其詩卷。贍博宏達。可想其爲<line/>
人。饌中塩鴨蛋。紫黑如玳瑁。荸薺如栗。請齎獻使<line/>
臣。香祖爲沽兩種以贈之。使馬頭鄭觀。送于館。荸<line/>
薺水中之草。無花。鴨蛋塩淹者。皆南物也。亦有靑<line/>
螺羹，坐魚臛，水母，鯊魚翅之屬。皆異品也。</단락>
<단락제목 align="left" indent="0">[二十四日]</단락제목>
<단락 align="left" indent="0">二十四日癸未。熱。留館。○三使欲爲海岱門外法藏<line/>
寺之遊。以皇帝二十七日。將有事于北郊。方澤致<line/>
齋。故不得行。二十七日。卽夏至之日也。○在先訪<line/>
唐樂宇於琉璃廠畔四川新會館。樂宇字堯春。號<line/>
<line/>
<페이지 number="ITKC_MO_0577A_A259_223D"/>鴛港。綿州人。與雨村童稚爲友。今官戶部員外郞。<line/>
通易理律曆之類。</단락>
<단락제목 align="left" indent="0">[二十五日]</단락제목>
<단락 align="left" indent="0">二十五日甲申。熱。留館。○與在先及乾粮官。觀天主<line/>
館。以主人不在。不得詳觀其內。歷觀象圈。出順城<line/>
門。過琉璃廠。又搜向日未見之書肆三四所。而陶<line/>
氏所藏。尤爲大家。揭額曰五柳居。自言書船。從江<line/>
南來。泊于通州張家灣。再明日。當輸來。凡四千餘<line/>
卷云。因借其書目而來。不惟吾之一生所求者。盡<line/>
在此。凡天下奇異之籍甚多。始知江浙爲書籍之<line/>
淵藪。來此後先得浙江書目。近日所刊者見之。已<line/>
<line/>
<페이지 number="ITKC_MO_0577A_A259_224A"/>是瓌觀。陶氏書船之目。亦有浙江書目所未有者。<line/>
故謄其目。與在先。因往唐員外館論樂。盖從中指<line/>
一寸爲尺之說。以鄭世子樂書。爲鐵論。人品亦甚<line/>
灑脫。</단락>
<단락제목 align="left" indent="0">[二十六日]</단락제목>
<단락 align="left" indent="0">二十六日乙酉。夕大熱。留館。○觀騙子戱。騙子者。卽<line/>
幻術人也。以長竿。承大磁楪。回轉之。疾如飈風。又<line/>
擲而承之。旋旋不已。口中啣小月刀。刀上又置小<line/>
月刀。以刃相接。無所墜仆。上刀之柄端。竪楪竿。口<line/>
弄刀柄。仰視旋楪。其精神湊會。如鷄伏卵。如貓捕<line/>
鼠。目無一瞬。又口啣木龍扁籰之類。四五種。其竪<line/>
<line/>
<페이지 number="ITKC_MO_0577A_A259_224B"/>竿楪同焉。卓上置朱漆木桶無當。大小各二。小入<line/>
于大。一人鳴鑼。一人持桶。回示衆人。以證其中空<line/>
無物。因置桶于卓。覆以襆。手探一鳩。鳴躍而出。旋<line/>
又置鳩於桶。覆以襆。揭襆視之。不知去處。又持白<line/>
紙裂如蝶<주석 id="D004" type="난외주">翹</주석>。張口呑之。仍以手探口。紙皆完連斜<line/>
卷。如抽蕉。又持筩回示。如前置卓覆襆。手探楪碗<line/>
之屬。二十餘器。皆盛菜果。羅列于卓。又覆紅氈于<line/>
庭。揭起中有綵絲花盤。垂紅紬一幅。兩行書層層<line/>
見喜。早早高陞。奉盤回示。仍又覆氈。揭視無有。又<line/>
覆氈。探出瓜仁楪。覆氈無有。向馬頭裾中。擎出來。<line/>
<line/>
<페이지 number="ITKC_MO_0577A_A259_224C"/>又以驛卒毛笠。覆茶碗如前法。忽向譯官金在協<line/>
懷中探出。人莫不閧然驚異。又以牙筯。納于鼻左<line/>
孔。向右孔拔出。盖旋楪工夫到底處。其他忽有忽<line/>
無。閃閃𢞣𢞣。雖明目而察之。不可知也。○以明日<line/>
爲方澤祭。上副使將祗迎皇帝於安定門外。夕食<line/>
後。兩使及首譯李彦容。三大通官洪命福。出安定<line/>
門。</단락>
<단락제목 align="left" indent="0">[二十七日]</단락제목>
<단락 align="left" indent="0">二十七日丙戌。大風。留館。○朝日。上副使還館以爲<line/>
平朝。皇帝乘黃屋轎。威儀簡率。執儀仗者。皆羽笠。<line/>
諸親王。亦乘轎而從之。二象駕大轎前後。若我國<line/>
<line/>
<페이지 number="ITKC_MO_0577A_A259_224D"/>雙轎而從焉。皇帝見上副使俯伏路旁。轎過而猶<line/>
回頭熟視焉。面白晢甚肥澤。無皺紋。須冉亦不甚<line/>
白。髮光閃爍云。○訪潘秋𢈢。筆話移時。裁書送馬<line/>
頭。請酒於書狀。書狀送燒酒及山蔬海魚以餽潘。<line/>
潘甚珍異之。從前朝鮮人魯莾。不識淸姓。今行沿<line/>
路。問皇帝姓。皆云百家姓上頭字。百家姓。乃兒童<line/>
所習如千字文者。首書趙，錢，孫，李四姓。始知爲趙<line/>
姓也。然盛京通志。載康煕御題先世碑。有姓愛新<line/>
覺羅氏。心甚疑之。至是問之。秋𢈢曰。本朝姓愛新<line/>
覺羅氏。見於康煕御題文集及滿州氏族譜。百家<line/>
<line/>
<페이지 number="ITKC_MO_0577A_A259_225A"/>姓。乃宋初杭州人所作。宋姓爲趙。故先言之。愚氓<line/>
遵古讀之訛傳。以爲當今之國姓。其次錢姓。吳越<line/>
之姓。其次曰孫。曰李。乃吳越錢氏妃嬪之姓。明知<line/>
其爲杭州人所著也。</단락>
<단락제목 align="left" indent="0">[二十八日]</단락제목>
<단락 align="left" indent="0">二十八日丁亥。大熱。留館。○與在先。往琉璃廠五柳<line/>
居。閱南船奇書。書狀囑余沽數十種。其中朱彜尊<line/>
經解。馬驌繹史。稀有之書。而皆善本也。同在先訪<line/>
李墨莊。墨莊在魏染衚衕祝編修德麟家。直往祝<line/>
家。墨莊果在焉。祝時方居母憂。前日因墨莊。見余<line/>
及在先詩。大加稱賞。評余曰。贍而肆。在先曰。蒼而<line/>
<line/>
<페이지 number="ITKC_MO_0577A_A259_225B"/>潤。與墨莊筆話。因請見主人。主人趑趄良久。始出。<line/>
見素衣㒵甚小而精。年今三十七。浙江海塩人。官<line/>
編修。學右朱子。詩宗香山。文許毛西河。音學從廣<line/>
韻。盖與程普芳李調元。欝然有藝林之重望。</단락>
<단락제목 align="left" indent="0">[二十九日]</단락제목>
<단락 align="left" indent="0">二十九日戊子。陰。留館。○出崇文門。門俗名哈達。訛<line/>
爲海岱門。東南四五里。有法藏寺。寺有甓塔。<문자효과 type="격자"/>明<line/>
朝所築也。八面七層。從西入回轉如螺旋。凡八九<line/>
十級。八面六層。俱有虹門。門兩旁。有小穴。燃燈處<line/>
也。塔門對壁。必設佛龕。上層。有李一菴，金稼齋題<line/>
名。○潘秋𢈢，李墨莊。適避暑于寺中。因與筆談。數<line/>
<line/>
<페이지 number="ITKC_MO_0577A_A259_225C"/>數顧視甲軍。多有怖色。因別去。不可強留。○祭天<line/>
圓丘之東。有金魚池。朱魚尺餘者數百。頭赩如丹<line/>
砂。人投餠池心。則潑剌爭食。蜿蜿可玩。從正陽門<line/>
入。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>獪</주석명>
							<주석내용>獪似檜</주석내용>
						</주석항목>
						<주석항목 id="D002" type="난외주">
							<주석명>漢</주석명>
							<주석내용>漢似漠</주석내용>
						</주석항목>
						<주석항목 id="D003" type="난외주">
							<주석명>例</주석명>
							<주석내용>倒</주석내용>
						</주석항목>
						<주석항목 id="D004" type="난외주">
							<주석명>翹</주석명>
							<주석내용>翅</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_219A" 연계종료="ITKC_MO_0577A_A259_225C"/>
						<연계항목 type="번역문" 연계시작="ITKC_BT_0577A_0670_010_0010" 연계종료="ITKC_BT_0577A_0670_010_0010"/>
					</연계정보>
				</레벨4>
<레벨4 DCI="ITKC_MO_0577A_0670_010_0020_2006_A259_XML" id="ITKC_MO_0577A_0670_010_0020" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年六月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[六月初一日]</단락제목>
<단락 align="left" indent="0">六月初一日己丑。曉雨。留館。○提督蘇楞額。求通官<line/>
之所。前者。上副使祗迎皇帝之時。以不下馬於楞<line/>
額。楞額頗有怒意。至是使譯官。屢邀相見。楞額托<line/>
以有公事。他日願相會。因登車。怒始解。楞額滿州<line/>
人。有詩名。</단락>
<단락제목 align="left" indent="0">[初二日]</단락제목>
<단락 align="left" indent="0">初二日庚寅。熱。留館。○往五柳居陶生書坊。檢閱經<line/>
<line/>
<페이지 number="ITKC_MO_0577A_A259_225D"/>解六十套。經解者。朱竹坨彜尊。與徐憺圃乾學。搜<line/>
憺圃，竹坨所藏。又借秀水曺秋岳，無錫秦對岩，常<line/>
熟錢遵王，毛斧季，溫陵黃兪邰之藏。得一百四十<line/>
種。自子夏易傳外。唐人之書。僅二三種。其餘皆宋<line/>
元諸儒所撰述。而明人所著。間存一二。眞儒家之<line/>
府藏。經學之淵藪也。此書刊行已百年。而東方人<line/>
漠然不知。每年使臣冠盖絡繹。而其所車輸東來<line/>
者。只演義小說及八大家文抄。唐詩品彙等書。此<line/>
二種。雖曰宲用。然家家有之。亦有本國刊行。則不<line/>
必更購。中國則此二書亦廣布。不必珍貴。價亦甚<line/>
<line/>
<페이지 number="ITKC_MO_0577A_A259_226A"/>低。但朝鮮使來時。必別爲儲置。以高價賣之。東人<line/>
之孤陋類如是。</단락>
<단락제목 align="left" indent="0">[初三日]</단락제목>
<단락 align="left" indent="0">初三日辛卯。留館。○館之東墻外人家。卽林姓人。富<line/>
商也。兕角，象牙，貂鼠之皮。朝鮮之紙。充牣棟宇。又<line/>
多玩好。居室奢麗。擬如王公。邀蘇州府秀才沈瀛。<line/>
爲塾師。瀛少年文雅。甞與筆談。問蘇杭優劣。答曰。<line/>
江山勝槩。杭勝於蘇。閭閻繁麗。蘇勝於杭。問婚喪<line/>
禮。答曰。婚禮喪禮。如今俱亡了。可勝浩歎。因裂其<line/>
所書紙。有畏忌之色。館之西墻外。卽翰林院庶常<line/>
館。新科爲庶吉士。如欲靜居讀書。則必來寓於此。<line/>
<line/>
<페이지 number="ITKC_MO_0577A_A259_226B"/>今則適不來留。每月內閣學士。來試衆庶常之詩<line/>
文。定其高下。雍正年。設此館云。館之北。卽皮匠家。<line/>
皮匠家門臨大道。道北。卽玉河館。古者。朝鮮使臣<line/>
居此。今爲鄂羅斯之所居。鄂羅斯。黑龍江北蒙古<line/>
之種。最爲傑黠。今則留質。設穹廬而處。石鏡廼其<line/>
土産也。</단락>
<단락제목 align="left" indent="0">[初四日]</단락제목>
<단락 align="left" indent="0">初四日壬辰。留館。○禮部許納方物。朝日。譯官李彦<line/>
容洪命福等及從人觀光者。領方物。入東華門左<line/>
翼門。又北折入中左門。門內東翼廊。卽內帑方物<line/>
之所藏也。北有一門。與中左門相對。其內。卽乾淸<line/>
<line/>
<페이지 number="ITKC_MO_0577A_A259_226C"/>宮。宮北望見萬壽山。樓㙜縹緲。左翼門內之北。有<line/>
太和殿。卽大朝會之殿。黃瓦映日。潤膩欲流。廣十<line/>
二楹。東西各七楹。一楹之廣狹不一。四面三層白<line/>
石堦。石次玉。如我國圓覺寺浮屠。峨峨皓白。雪山<line/>
離立。紅日壓空。令人羞明。殿大抵如我國仁政殿。<line/>
或曰差大。或曰差小。未可定也。三層堦及堦下。列<line/>
置十六鼎。鼎皆靑銅。高可一丈。堦上左右欄邊。各<line/>
有鶴一龜一。鑄銅爲之。庭皆鋪甓。正門曰太和門。<line/>
門內庭中。列置黑圓石。皆刻百官品級。正朝。朝鮮<line/>
使者。亦於門內行拜云。西有右翼門。門之北折曰<line/>
<line/>
<페이지 number="ITKC_MO_0577A_A259_226D"/>中右門。與中左。左翼。地勢均方。中左中右之南。各<line/>
有一閣。西曰弘義閣。東曰體仁閣。太和殿後中和<line/>
殿。中和殿後保和殿。中和保和。俱在中左中右門<line/>
之內。中右門外翼廊。亦有內帑。分藏朝鮮方物。余<line/>
與乾粮官。先出。因訪五柳居。檢閱書狀所購書籍。<line/>
封<imghj href="KC05695"/>以置。</단락>
<단락제목 align="left" indent="0">[初五日]</단락제목>
<단락 align="left" indent="0">初五日癸巳。雨。留館。○送人于四川西會館。館卽墨<line/>
莊所寓也。在阜城門外。春樹衚衕。阜城門。一名卽<line/>
順城門。送扇一淸心丸三於浙江海寧査祖馥。祖<line/>
馥。祝芷塘之外黨也。甞寓於芷塘之接葉亭。亭在<line/>
<line/>
<페이지 number="ITKC_MO_0577A_A259_227A"/>琉璃廠南魏染衚衕。芷塘自撰其先妣太宜人行<line/>
述。宜人。査嗣韓之孫女也。閨範端雅。敎子義方。可<line/>
采入小學內則諸書。不愧古之賢媛。</단락>
<단락제목 align="left" indent="0">[初六日]</단락제목>
<단락 align="left" indent="0">初六日甲午。朝雨。留館。○往潘蘭坨之館。時頗靜寂。<line/>
論文章。綽有來歷。犂然相契。其曰詩文。貴雅馴。當<line/>
從唐以前文字。雖用唐以後事。擇而用之可也。因<line/>
手書余之堂額靑莊館。筆勢端正。又撰余詩集序<line/>
以贈之。遣辭淸妙。但有脂粉氣。與東方人相交情<line/>
甚敦摯。有戀戀不能相捨之意。亦畏約瑟縮。盖謹<line/>
愼之極也。</단락>
<단락제목 align="left" indent="0"><페이지 number="ITKC_MO_0577A_A259_227B"/>[初七日]</단락제목>
<단락 align="left" indent="0">初七日乙未。乍陰。留館。○入東安門。門卽紫皇城之<line/>
東門也。城周十八里。不設睥睨。只黃瓦紅壁。城內<line/>
人家市廛彌滿。中有紫禁城。卽大內也。城周六里。<line/>
東華門。卽東之正門也。一名左腋門。門之前北折<line/>
入衝過市肆。又四五折西至玉蝀橋。橋之東西。建<line/>
彩門若牌樓。揭扁西曰金鰲。東曰玉蝀。橫跨太液<line/>
池。池南北。水光澄涵。荷蒲鮮綠。田田獵獵。左右石<line/>
甃。嘉樹挾岸。鷺鶿翻飛。文魚吹波。紅樓碧殿。隱映<line/>
出沒。卽<문자효과 type="격자"/>明之西苑瀛臺。有勤政殿，豊澤園，秋雲<line/>
亭，蕉園，臨漪亭，水雲榭，紫光閣，五龍亭之屬。而外<line/>
<line/>
<페이지 number="ITKC_MO_0577A_A259_227C"/>人不得遊賞。五龍亭在橋北。朝鮮使者。年年入觀。<line/>
今則修理殿閣。督役之官。守宮之宦。據門不許其<line/>
入。怊悵而歸。五龍亭之東。卽兔兒山。一名煤山。平<line/>
地築土成山。山上殿閣縹緲。此<문자효과 type="격자"/>烈皇殉社之地。<line/>
擧手指點。不勝悽黯。出西華門大街。南向西折。至<line/>
馴象所。見象巍然大物。峙立廐中。自首至尾稍短。<line/>
自足至背特高。猪耳牛尾。大腹巨顙。蹄有四爪。脚<line/>
如柱。皮無毛灰色。塵垢滿身。目僅如小牛之眼。鼻<line/>
長如脚。上壯下殺。端尖有孔。低垂昂褰。左拖右搖。<line/>
無一時休歇時。以鼻端擲擊石扳。作天鵝聲。象奴。<line/>
<line/>
<페이지 number="ITKC_MO_0577A_A259_227D"/>束禾秸納蒸麥。大如枕投之。則以鼻捲入于口。口<line/>
爲鼻牙所遮。不可見。象奴。以手打其膝。叫一聲。則<line/>
側身。乍屈一膝。骨始微凸。奴因踏其凸處。若登梯<line/>
然。立其背。將降。象又微屈其膝。其靈異如此。圈中<line/>
凡有十七象云。因出阜城門。歷琉璃廠。瞥看左右<line/>
書肆。如水中撈月。不可把捉。從正陽門還館。</단락>
<단락제목 align="left" indent="0">[初八日]</단락제목>
<단락 align="left" indent="0">初八日丙申。朝有凉氣。留館。○與在先。訪墨莊不遇。<line/>
仍與其弟驥元。筆話。驥元字稱其。號鳧塘。年方廿<line/>
四。文筆夙成。人品休休。問無不答。亦奇才也。轉至<line/>
唐鴛港家。唐往圓明園。不來。只與其戚人馬照。約<line/>
<line/>
<페이지 number="ITKC_MO_0577A_A259_228A"/>以明日。又訪照字靑田。號鶴汀。浙江諸生。年少而<line/>
人甚醇謹。</단락>
<단락제목 align="left" indent="0">[初九日]</단락제목>
<단락 align="left" indent="0">初九日丁酉。晡微雨。留館。○與在先。訪唐鴛港，祝芷<line/>
塘。唐鴛港嫺於名物度數。問貴國曆法。遵用中朝<line/>
否。余答曰。每年十一月。本國差官入北京。受時憲<line/>
書而歸。頒國中遵行。芷塘莊雅人也。甞爲蕺山書<line/>
院山長。其有人望。可知也。蕺山者。劉念㙜宗周書<line/>
院。在山陰。芷塘見余及在先詩。指摘其抑韻通韻<line/>
之違法曰。吳才老之韻。甚正。朱子甞取之。恨其書<line/>
今亡。現在行世者。佩文齋詩韻及邵子湘韻略。熟<line/>
<line/>
<페이지 number="ITKC_MO_0577A_A259_228B"/>看則可以歸正。時海寧諸生沈心醇字匏尊在座。<line/>
問貴國尙遵用元時韻。故有此疵病否。元人不知<line/>
韻。余曰。東國遵用者。只三韻通考一書。不知出於<line/>
何代。因言其通韻之法。匏尊曰。此所以爲元韻之<line/>
誤也。余請芷塘之小照。芷塘因贈之。橫綃畫按琴<line/>
像。長林䓗蒨。石氣淸秀。有美人聽琴。在先問美人<line/>
爲誰。芷塘趑趄良久曰。但寓意。非眞有其人。時芷<line/>
塘居査宜人憂。故難其答而然也。</단락>
<단락제목 align="left" indent="0">[初十日]</단락제목>
<단락 align="left" indent="0">初十日戊戌。留館。○往隆福寺。一名永明寺。每月九<line/>
日十日十一日。捴一月九日開市。而十日之市。尤<line/>
<line/>
<페이지 number="ITKC_MO_0577A_A259_228C"/>盛。過東安門迤北而東。寺中雜貨。無物不有。珊瑚，<line/>
琥珀，璊瑚，鞨靺瑟瑟之屬。爲瓔珞數珠頂子佩用<line/>
者。眩人眼目。不可紀極。而至於蟋蟀，全蝎，松鼠，畫<line/>
眉，蠟嘴之類。皆馴習狎昵細瑣。亦有可觀。內閣學<line/>
士嵩貴。戴珊瑚頂子。白晢肥大。眼光曄然。徘徊階<line/>
下。指點寶玩。論其價直。見馬頭輩。擧手相語。貴滿<line/>
洲人也。前以勑使來我國者也。不獨崇貴躬來市<line/>
肆。其他宰相郞署擧人之倫。衣錦衣。乘輕車而來。<line/>
不知其數。<문자효과 type="격자"/>明朝亦有此習否。抑或滿州之俗歟。<line/>
令人駭異。轉往琉璃廠嵩秀堂書坊。撿閱三禮義<line/>
<line/>
<페이지 number="ITKC_MO_0577A_A259_228D"/>䟽，通鑑紀事本末。時正陽門外人家失火。烟焰漲<line/>
天。軍人騎馬絡繹。少頃坊里之人。各執救火器械。<line/>
繦至而輻湊。又有官員率舁水車者。揭<imghj href="GW0306"/>卦旗。從<line/>
正陽門外馳出。</단락>
<단락제목 align="left" indent="0">[十一日]</단락제목>
<단락 align="left" indent="0">十一日己亥。留館。○同在先。赴潘香祖之約。墨莊及<line/>
沈匏尊心醇。俱會設饌叙別。又論文章。香祖曰。矦<line/>
方域之文。有氣力而不讀書。魏叔子之文精。汪堯<line/>
峯之文䧺。余問歸祚明。與顧炎武。俱有奇怪之目。<line/>
此公論歟。潘曰。汪堯峯譏歸祚明。李安溪傳顧炎<line/>
武。皆非平正之論。沈心醇。海寧諸生也。明六書。識<line/>
<line/>
<페이지 number="ITKC_MO_0577A_A259_229A"/>古器。詩甚古雅。亦佳士也。飮我國燒酒曰。此味與<line/>
日本酒同。余曰。君曾飮日本酒否。沈曰。粤東海舶。<line/>
帶日本酒賣之。故甞之云。</단락>
<단락제목 align="left" indent="0">[十二日]</단락제목>
<단락 align="left" indent="0">十二日庚子。留館。○首譯李彦容。借得御製全韻詩<line/>
四冊。今皇帝述其祖先創業之艱。押東冬以下韻。<line/>
撰古詩各有題目。又有註解。頗似我國龍飛御天<line/>
歌。事蹟多神異。錄姜弘立投降之事。而訛書爲姜<line/>
功烈。又錄羅德憲，李廓之事曰。朝鮮假禮。羅李不<line/>
拜云云。盖二人武人也。己未以後。差使臣使于汗<line/>
營。國書始稱皇帝。棄之路而還國。如此大節。我國<line/>
<line/>
<페이지 number="ITKC_MO_0577A_A259_229B"/>士大夫不知有此二人。可勝太息。○皇帝近日。避<line/>
暑圓明園。偶看<문자효과 type="격자"/>明史。命掘宦者王振墓。墓在西<line/>
山。只有玉帶，蟒袍，鍍金器，眞珠燈而無屍軆。盖用<line/>
曹操疑塚之計也。又木廠。賣木之市也。自官家出<line/>
銀給木廠。取其利。爲宮殿之材。公私甚便。近者木<line/>
稅减縮。皇帝內入木廠私簿御覽。則有一外地稅<line/>
官某。貸二萬金於木廠。非久償之。載在帳簿。皇帝<line/>
命詳考稅官之庫。則果無二萬金。皇帝大怒以爲<line/>
贓。籍沒家産。幷沒入其兄弟之財。館之東隣林姓。<line/>
如我國之捕校也。籍其家而來。傳其言於譯官。如<line/>
<line/>
<페이지 number="ITKC_MO_0577A_A259_229C"/>此。</단락>
<단락제목 align="left" indent="0">[十三日]</단락제목>
<단락 align="left" indent="0">十三日辛丑。<원주>缺。</원주> 留館。○同在先。赴唐鴛港之約。唐亦設<line/>
盛饌以餞之。時墨莊鳧塘來。而潘公前旣叙別。又<line/>
聞風而來。會有一士。成都府崇寧縣人。蔡曾源字<line/>
呂橋。亦人品甚好。文翰可觀。工隷書墨梅。酒旣酣。<line/>
莊言雅謔。迭發遞奏。唐公嫺於名物之學。故其言<line/>
多考据辨訂。眞博雅之君子也。</단락>
<단락제목 align="left" indent="0">[十四日]</단락제목>
<단락 align="left" indent="0">十四日壬寅。雨。留館。○午後。往天主堂。堂在順城門<line/>
東。俱以甓砌成。不藉一木。穹崇寬敞。與中國。間架<line/>
甍簷之制不同。欽天監官。西洋人二員入直。圓明<line/>
<line/>
<페이지 number="ITKC_MO_0577A_A259_229D"/>園不在。只有守直漢人數輩。揭簾圭竇而入。如邃<line/>
洞。人語響應。仰見屋宇。如覆釜。周遭畫人物。有一<line/>
兒眼睛直上。作驚癎之狀。一婦人。撫摩憂愁。一老<line/>
翁恐懼攢手。若或祈其不死。四方雲氣圍繞。小兒<line/>
出頭雲中者。不知其數。屋大抵三楹。而第一楹。北<line/>
壁刻木障如佛幢。又畫婦人救護病兒之狀。上有<line/>
一白鳥。張翼口吐白氣。直射婦人之頂。左右兩壁。<line/>
又各設三木障。或畫婦人傳雙翼持戟刺人者。亦<line/>
有十字架。纍纍懸小兒欲墜。老人以掌向天。若將<line/>
承之。怳惚幽恠。令人不樂。盖病小兒。所謂天主耶。<line/>
<line/>
<페이지 number="ITKC_MO_0577A_A259_230A"/>蘓也。其憂愁夫人。耶蘓之母也。西洋人性甚潔。堂<line/>
中甓上。排列紅木器。貯糠以承人唾。屋上又有樓。<line/>
外有五窓。設蠟紙格明。逈如玻璃。守者托以主人<line/>
不在。不許其登覽。盖其上設樂。如風罏鼓氣象。樂<line/>
嘈嘈。此胡元時興隆笙法也。或云。堂近年失火。今<line/>
新刱而樂亦焚壞。未得更設。然此堂都是甓成。非<line/>
火所可燒也。大抵屋則新成者也。堂之右。有小門。<line/>
門內。有小衚衕。從小門遠望。則北墻畫一大犬。鐵<line/>
索罥其頂。瞥看則可怖其欲噬。其下有活犬數頭<line/>
卧于陰地。渾不可辨。西墻外。有儀器之閣。而守者<line/>
<line/>
<페이지 number="ITKC_MO_0577A_A259_230B"/>竟不許其觀。甚可恨也。</단락>
<단락제목 align="left" indent="0">[十五日]</단락제목>
<단락 align="left" indent="0">十五日癸卯。大熱。留館。○巳時。三使率譯官軍官。俱<line/>
公服。入大淸門。領受賞賜銀鍛於太和門外。鴻臚<line/>
官二員。呼三拜九<문자효과 type="격자"/>叩頭。以次行禮而出。○同在先。<line/>
往祝芷塘家。叙別。仍會唐鴛港家。時墨莊鳧塘。亦<line/>
來。主人設酒餞飮。及其出門。各自握手。緖語欵欵。<line/>
有不忍別之眞情。</단락>
<단락제목 align="left" indent="0">[十六日]</단락제목>
<단락 align="left" indent="0">十六日甲辰。陰夕晴。發行通州四十二里宿。○朝日。<line/>
治送先來軍官，譯官，上房軍官李延郁，副房軍官<line/>
孫克福。譯官李惠廸及義州刷馬領掌二人。同來<line/>
<line/>
<페이지 number="ITKC_MO_0577A_A259_230C"/>而不同歸。頗有悵然之情。○朝飯後。發行南館。地<line/>
不爽塏。經三十日。苦炎如坐爐中。及出朝陽門。到<line/>
大王庄。路樹蔭綠。肥薥黍如人。嘆時物之已變。喜<line/>
馬首之指東。久客將歸。意致頗好。五柳居陶生。使<line/>
其戚人袁姓。載書狀所購書于車。追及通州。益歎<line/>
陶生之信宲。是夜月色正好。步出潞河。板橋上徘<line/>
徊。通望兩岸。柳樹隱映。有人乘小舠。漉魚于天影<line/>
白處。逢一瞽人。彈琵琶。仍又自唱。聲甚淸越。可慰<line/>
客思。</단락>
<단락제목 align="left" indent="0">[十七日]</단락제목>
<단락 align="left" indent="0">十七日乙巳。夕風。夏店四十六里午餐。三河二十九<line/>
<line/>
<페이지 number="ITKC_MO_0577A_A259_230D"/>里宿。○一行之人。皆知午餐于烟郊堡。而及至烟<line/>
郊則下處軍官及厨子。俱已到夏店。一行人馬俱<line/>
飢窘。○夕抵三河。前日宿三河。書狀忘置楊椒山<line/>
集，陳其年集而去。主人出示二集。可見中原人之<line/>
有信也。孫有義字心裁。號蓉洲。居三河。洪湛軒之<line/>
所親也。昨夜。余逢蓉洲於通州。蓉洲以爲洪公前<line/>
托余得湖州士人嚴鐵橋誠遺集及小照。我已得<line/>
之。寄置於三河塩店吳姓人。君過三河。可以索之。<line/>
歸傳洪公。及到三河館之比隣。孫嘉衍。卽蓉洲之<line/>
從弟也。塩店吳姓人。已聞朝鮮人將回。置蓉洲所<line/>
<line/>
<페이지 number="ITKC_MO_0577A_A259_231A"/>托鐵橋遺集小照於嘉衍之家。余乃索來。此亦奇<line/>
也。誠字力闇。乙酉歲。湛軒逢陸飛潘庭筠及誠於<line/>
燕市。誠有志於爲己之學。湛軒尤所眷眷者也。不<line/>
數歲。誠病瘧而死。遺書湛軒。言甚悲惻。絶筆也。湛<line/>
軒求其遺集及小照凡十年。今始得之。若有數存<line/>
焉。蓉洲亦醇謹。有長者風。</단락>
<단락제목 align="left" indent="0">[十八日]</단락제목>
<단락 align="left" indent="0">十八日丙午。雨。邦均店五十里午餐。薊州二十里宿。<line/>
○自朝雨如注。冒雨而發。黃潦盈于平地。踰一尺。<line/>
粘泥拍馬腹。人馬顚仆。衣盡沾濕。面無人色。但綠<line/>
樹兩行。如繩。遠看盤山濃郁。如大米之發墨。差可<line/>
<line/>
<페이지 number="ITKC_MO_0577A_A259_231B"/>人意。抵薊州日已昏黑。</단락>
<단락제목 align="left" indent="0">[十九日]</단락제목>
<단락 align="left" indent="0">十九日丁未。乍陰。鱉山三十一里午餐。玉田四十三<line/>
里宿。○雨雖霽。路益險。非石則泥。輪枳而蹄膠。不<line/>
得平驅數百步。昏夜行二十里。人馬飢渴。十顚九<line/>
仆。四野蛙聲閣閣。天南電光。如掣金蛇。行李之艱。<line/>
辛無如此時。抵玉田店。夜已二更矣。自留館中。一<line/>
行人。無大小。遍身生熱毒。紅如痘疹。癢不可耐。</단락>
<단락제목 align="left" indent="0">[二十日]</단락제목>
<단락 align="left" indent="0">二十日戊申。朝微雨。留玉田。○上使有病已數日。不<line/>
得發行。因留焉。且書狀所屬刷馬。朝日廼斃。不可<line/>
不買馬駕車。而盤纏無多。甚憫甚憫。入燕時。一行<line/>
<line/>
<페이지 number="ITKC_MO_0577A_A259_231C"/>人馬。安穩無病。今此歸時。發程才五日。艱苦如此。<line/>
此亦乘除之理也。書狀招畫工朱述曾。繪小照。大<line/>
梅樹下看書。顔髮未必盡肖。</단락>
<단락제목 align="left" indent="0">[二十一日]</단락제목>
<단락 align="left" indent="0">二十一日己酉。朝微雨。沙流河四十里午餐。豊潤四<line/>
十里宿。○書狀謂余曰。左右嘗盛言顧亭林炎武<line/>
之耿介。爲明末之第一人物。購其集於五柳居陶<line/>
生。陶生以爲當今之禁書。三百餘種。亭林集。居其<line/>
一。申申托其秘藏歸來。余於轎中。盡讀之。果然明<line/>
末遺民之第一流人也。不惟節義卓然。足以橫絶<line/>
古今。其詩文。典則雅正。不作無心語。余曰。亭林跡<line/>
<line/>
<페이지 number="ITKC_MO_0577A_A259_231D"/>雖布衣。不忘本朝。不赴康煕己未博學宏詞科。此<line/>
眞大臣也。其所著日知錄。可以羽經翼史。可見其<line/>
淹博也。書狀曰。以亭林之輪囷熱血。其言之雅典<line/>
如此。不作橫走語。此老胸中有學問故也。余曰。此<line/>
一言足以知亭林也。今日又寓谷應泰曾孫之家。<line/>
其人久不剃頭。頭髮寸餘。厚如熊毛。自言不剃。禮<line/>
也。常時剃髮。不足爲禮。則喪中不剃髮。亦安得爲<line/>
禮。</단락>
<단락제목 align="left" indent="0">[二十二日]</단락제목>
<단락 align="left" indent="0">二十二日庚戌。乍陰。晝熱。榛子店五十里午餐。沙河<line/>
驛五十里宿。○榛子店村昏姻家。凡四處。門前結<line/>
<line/>
<페이지 number="ITKC_MO_0577A_A259_232A"/>紅紬。総督周元理看審。夷齊廟行宮而來。沿路墪<line/>
㙜。揭黃旗。書伏路防兵四字。設劒戟於架。俱以靑<line/>
布<imghj href="KC05695"/>之。軍人列坐。皆短黑對襟衣緣以紅。騎馬荷<line/>
食物衣服者。絡繹二三十里。榛子店爲下處。門之<line/>
兩旁。設彩幕。路傍又設人字白幕二所。各立一旗。<line/>
総督乘斑竹轎。二人擔之。㒵甚武毅。開府於保定<line/>
府。</단락>
<단락제목 align="left" indent="0">[二十三日]</단락제목>
<단락 align="left" indent="0">二十三日辛亥。朝陰晝熱。野鷄屯二十里午餐。永平<line/>
府四十里宿。○野鷄屯。設簟屋演戱。一人金幞頭<line/>
蟒龍衣。將兵之官。一人赤戰笠紅衣濶袖而侍立。<line/>
<line/>
<페이지 number="ITKC_MO_0577A_A259_232B"/>褊裨也。亦有紅巾繡襖者。執月刀。或持高招旗紅<line/>
戰笠黑戰笠者。各執赤棒竹箠。進退衛護。綽有可<line/>
觀。此可見<문자효과 type="격자"/>明朝將兵官之軍容也。○沿路告示<line/>
有曰。皇上七月幸瀋陽。路傍田民。不可種靘。靘善<line/>
聚蚊蠅。故禁之也。又有一榜。以爲皇上幸行時。沿<line/>
路市肆及廟堂毁壞者多。俱各及期完治。以作觀<line/>
瞻之地云。余歎曰。此二者。非王者之政也。今中原<line/>
衣尙靑黑色。種靘爲民生之大利。假使衆民或恐<line/>
蚊蠅之集御輦。沿路千餘里。相戒不種靘。在上者<line/>
敦諭。使之種之。以安其業。如今勒令不種。是稗政<line/>
<line/>
<페이지 number="ITKC_MO_0577A_A259_232C"/>也。市肆之殘弊。係於民貧。廟堂淫祠也。自然毁落。<line/>
不足爲輕重於王政。如今使之修飭。取媚於皇帝。<line/>
此州縣官之罪也。又有皇帝詔諭。大略以爲山西<line/>
太原民白明璋。殺其胞弟明顯及姪二人。盡奪其<line/>
父祖所傳之田財。此係綱常之大變。故卽時斬决。<line/>
然只誅其身。則其所奪之田財。將爲其子之所有。<line/>
幷其子誅之。殄滅遺種。告諭頑民。此亦非古之良<line/>
法也。經曰。罰不及嗣。此與逆賊連坐子女之法有<line/>
異。况此賊雖戕害其弟。罪止其身可也。至幷及其<line/>
無罪之子女。則酷也。啓後來無窮之弊者。未必不<line/>
<line/>
<페이지 number="ITKC_MO_0577A_A259_232D"/>由於此也。</단락>
<단락제목 align="left" indent="0">[二十四日]</단락제목>
<단락 align="left" indent="0">二十四日壬子。朝陰夕雨。雙望舖四十里午餐。楡關<line/>
五十里宿。○至雙望舖。刷馬一匹又斃。驅人痛哭。<line/>
令人悶憐。前年夏月。使行馬斃者凡十二匹。今者<line/>
五百里之中。二馬見斃。一行之人。疾病相繼。日思<line/>
來時之安閒。益驗否泰之有數。</단락>
<단락제목 align="left" indent="0">[二十五日]</단락제목>
<단락 align="left" indent="0">二十五日癸丑。朝晴晝風。范家庄五十里午餐。八里<line/>
堡三十里宿。○朝日發行。馬窘不能驅。午後方到<line/>
范家店。日昏出山海關。路尤崎嶇。入夜抵八里堡<line/>
關外。路北有誰家神道碑。先來軍官。必書出門日<line/>
<line/>
<페이지 number="ITKC_MO_0577A_A259_233A"/>時。今番先來軍官。亦書二十日未時過此云。○望<line/>
海亭。在關內沿城十里海邊。以日暮未暇登眺。足<line/>
爲一大恨。海則渤。碣城則起于遼東之始也。</단락>
<단락제목 align="left" indent="0">[二十六日]</단락제목>
<단락 align="left" indent="0">二十六日甲寅。風。中前所三十里午餐。兩水河站 <원주>缺<line/>
缺缺</원주> 宿。○是日風凉甚快。黍稷盈疇。吐穗如尾。萬<line/>
樹蟬聲。俱已老勁。鄕思益不可禁。書狀曰。余時時<line/>
誦周時大夫行役之詩。未嘗不黯然回首。今年正<line/>
月。偶以譙易占之。有曰。徘徊外國。不遑將母。如今<line/>
果然符驗。</단락>
<단락제목 align="left" indent="0">[二十七日]</단락제목>
<단락 align="left" indent="0">二十七日乙卯。風。中後所四十里午餐。東關驛二十<line/>
<line/>
<페이지 number="ITKC_MO_0577A_A259_233B"/>里宿。○纔過中後所。有大川。七月皇帝將幸瀋陽。<line/>
駕大木爲橋。幾七八十間。修直路。割民田甚多。爲<line/>
害不少。路北竪短碑。曰義塚。不得詳知其事蹟。可<line/>
恨。路南又有破塚。此吳三桂祖墳。三桂叛後。掘塚<line/>
斬屍云。</단락>
<단락제목 align="left" indent="0">[二十八日]</단락제목>
<단락 align="left" indent="0">二十八日丙辰。陰風。沙河所三十里午餐。寧遠州三<line/>
十五里宿。○來時修治御路。如砥如矢。數月之間。<line/>
鞠爲茂草。車轍馬蹄。錯綜不已。又發民除治。延至<line/>
七月。則旋治旋蕪。民無暇爲農矣。○又見一店。太<line/>
原白明璋事。告示尤詳宲。明璋五歲子。皇旨斬殺。<line/>
<line/>
<페이지 number="ITKC_MO_0577A_A259_233C"/>令人寒凜。</단락>
<단락제목 align="left" indent="0">[二十九日]</단락제목>
<단락 align="left" indent="0">二十九日丁巳。陰風。連山驛三十里午餐。高橋堡三<line/>
十里宿。○朝日入寧遠城中。問市人曰。祖大壽有<line/>
後孫否。答曰。此處無有。移居北京。官亦不大。又問<line/>
曰。大壽父承勛。萬曆壬辰。將兵救朝鮮。擊倭。大壽<line/>
未免爲降將軍。可恨。市人相視愕然曰。彼雖家居<line/>
寧遠。不成人物。</단락>
<단락제목 align="left" indent="0">[三十日]</단락제목>
<단락 align="left" indent="0">三十日戊午。陰風。夕灑雨點。虹見于東。松山堡三十<line/>
里午餐。十三山八十里宿。○十三山。爲燕京義州<line/>
之半。故上使出令。日出發行。日暮抵十三山。趲程<line/>
<line/>
<페이지 number="ITKC_MO_0577A_A259_233D"/>之急。此日爲最。松山杏山之間。無田畝。無村落。蕭<line/>
然空曠。往往有京觀。而路之左右。又有斷塹。盖亦<line/>
戰守時所設也。○馬一匹。又斃。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A259_225C" 연계종료="ITKC_MO_0577A_A259_233D"/>
						<연계항목 type="번역문" 연계시작="ITKC_BT_0577A_0670_010_0020" 연계종료="ITKC_BT_0577A_0670_010_0020"/>
					</연계정보>
				</레벨4>
<레벨4 DCI="ITKC_MO_0577A_0670_010_0030_2006_A259_XML" id="ITKC_MO_0577A_0670_010_0030" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年閏六月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[閏六月初一日]</단락제목>
<단락 align="left" indent="0">閏六月初一日己未。乍陰風。閭陽驛四十里午餐。新<line/>
廣寧四十里宿。○廣寧北。有醫巫閭。南有大海。爲<line/>
蒙古，女眞，朝鮮要衝之地。非猛將。不可守。故<문자효과 type="격자"/>明<line/>
朝李將軍成樑。家于此。殺努兒哈赤之父祖二代。<line/>
因與努兒哈赤。爲不共戴天之讎。七大恨。告天之<line/>
誓。宲由于此。</단락>
<단락제목 align="left" indent="0">[初二日]</단락제목>
<단락 align="left" indent="0">初二日庚申。凄風如秋。中安堡四十里午餐。小黑山<line/>
<line/>
<페이지 number="ITKC_MO_0577A_A259_234A"/>三十里宿。○北望醫巫閭山。一帶石峯。靑黑如濃<line/>
灰。無一樹。大抵自渡鴨江。至關內。山形一樣。甞驗<line/>
山石。輒隨其地之性而同質。此地皆埴。故凝而爲<line/>
山。輒作靑石。前見我國沙地之山。輒凝白堅石。理<line/>
之必然也。○沿路時見我國馬。賣于此地。若逢我<line/>
國人。則悲鳴躅躑。依戀不能已。令人感惻。誰謂物<line/>
不如人。一馬割耳者。尤悲鳴。此馬昔年過此。病欲<line/>
死。主馬者割耳而去。以爲標信於官家也。土人收<line/>
養不死。故馬逾有懷土之悲也。</단락>
<단락제목 align="left" indent="0">[初三日]</단락제목>
<단락 align="left" indent="0">初三日辛酉。乍陰風。二道井五十里午餐。白旗堡五<line/>
<line/>
<페이지 number="ITKC_MO_0577A_A259_234B"/>十里宿。○馬藺草叢生路傍。處處有之。四五月間。<line/>
開紫花。葉甚遒健。卽東國所謂假蘭也。其葉八九<line/>
月間堅軔。織爲藥籠。土人秋後。刈積以飼羊。羊甚<line/>
甘之。夏月則羊不吃。以其味苦也。一板門。二道井<line/>
之間。如今年不雨。雖免泥濘。路甚凹陷。不可行。</단락>
<단락제목 align="left" indent="0">[初四日]</단락제목>
<단락 align="left" indent="0">初四日壬戌。朝雨晝晴。晡大風雷雨。新民屯五十里<line/>
午餐。孤家子店三十五里宿。○新民屯。爲一大都<line/>
會。入燕時遭大風。憇一藥肆。今來復尋此家休歇。<line/>
主人頗欵迎之。向周流河未十里。黑風大至。驟雨<line/>
如注。避于人家。曠野雷光。不一其形。或如梅花査。<line/>
<line/>
<페이지 number="ITKC_MO_0577A_A259_234C"/>或如星宿之絡。或如科斗古篆。亦壯觀也。譯官言<line/>
自古。到周流河。不風則雨。晴日甚少云。</단락>
<단락제목 align="left" indent="0">[初五日]</단락제목>
<단락 align="left" indent="0">初五日癸亥。夕微雨。大方身四十五里午餐。瀋陽四<line/>
十五里宿。○永安橋。瀋陽西郊之大橋也。今方修<line/>
理。木石槎枒。堆積於路旁。泥濘汩汩。馬粘而車膠。<line/>
遼野二千里。最初險難也。初昏得抵瀋陽。○訪瀋<line/>
陽書院。敎官裵振字西鷺。山西平陽府人也。㒵甚<line/>
醇厚。學亦贍博。余問五國城在何地。答曰。瀋陽城<line/>
北開元縣。卽其地也。又曰。深河在興京盛京之間。<line/>
往往有京觀。卽高麗人塚。此盖金應河敗死之處<line/>
<line/>
<페이지 number="ITKC_MO_0577A_A259_234D"/>也。</단락>
<단락제목 align="left" indent="0">[初六日]</단락제목>
<단락 align="left" indent="0">初六日甲子。凄風。夕微雨。白塔堡二十里午餐。十里<line/>
堡四十里宿。○朝日發行。歷觀朝鮮館。敗垣荒庭。<line/>
有閣巋然。緬憶昔日。不禁南冠之悲。因入上使所<line/>
館。則書院生金科豫等來見。殊有欣欵之意。科豫<line/>
較前日消瘦。書狀戱問之。對曰。有酒癖詩癖。自然<line/>
瘦削。書狀笑曰。恐不止詩酒二字。又坐一字而然<line/>
也。科豫笑問一字何字。時在先在傍曰。君有登徒<line/>
子之病。滿坐大笑。</단락>
<단락제목 align="left" indent="0">[初七日]</단락제목>
<단락 align="left" indent="0">初七日乙丑。乍陰凄風。爛泥堡三十里午餐。永壽寺<line/>
<line/>
<페이지 number="ITKC_MO_0577A_A259_235A"/>二十四里宿。○新遼東城。弩兒哈赤所築。今頹圮。<line/>
城西一里。卽永壽寺之村。南臨太子河。宗室海興<line/>
君。甞沒于永興寺。故朝鮮人忌諱。不敢入者多云。<line/>
遼東大路。遼陽，瀋陽，廣寧，寧遠，山海關。爲咽喉之<line/>
地。<문자효과 type="격자"/>明時繕城練兵。置猛將於五處以拒虜。二千<line/>
餘里。俱戰塲也。今則不修城池。百年無事。以其爲<line/>
自家囊中物。不足致慮故也。</단락>
<단락제목 align="left" indent="0">[初八日]</단락제목>
<단락 align="left" indent="0">初八日丙寅。陰凄風。冷井三十里午餐。娘子山四十<line/>
里宿。○朝日方三小舟。渡太子河。河僅及馬腹。至<line/>
冷井店。靑山圍繞。長川如帶。地勢頗殊。眼界遞新。<line/>
<line/>
<페이지 number="ITKC_MO_0577A_A259_235B"/>恰似我國人。皆曰自然心悅。不覺行李之勞。馬亦<line/>
長鳴。踰石門嶺。捷如鳥飛。甚矣物性之懷土也。娘<line/>
子山村。亦安穩。是日曉。軍牢一人。持灣府書。先向<line/>
柵門。</단락>
<단락제목 align="left" indent="0">[初九日]</단락제목>
<단락 align="left" indent="0">初九日丁卯。朝微雨。甜水站四十里午餐。連山關三<line/>
十里宿。○靑石嶺。如我國洞仙嶺。秀雅過之。會寧<line/>
嶺。如我國靑石洞。險峻過之。乾粮官金錫禹。乘大<line/>
車從虎狼谷大路來。谷自冷井分路凡十里。出連<line/>
山關。路甚坦易。山水明媚。有五㙜山。山凡五級。均<line/>
齊堪玩。此谷雖迂回十里。使臣之行。捨兩大嶺。從<line/>
<line/>
<페이지 number="ITKC_MO_0577A_A259_235C"/>此而行。可以减行李之勞苦也。</단락>
<단락제목 align="left" indent="0">[初十日]</단락제목>
<단락 align="left" indent="0">初十日戊辰。朝霧晝熱。畓洞三十里午餐。通遠堡三<line/>
十里宿。○到通遠堡。日甚高。義州饌物色吏來到。<line/>
聞府尹李令公移拜忠淸道觀察使。先來軍官。初<line/>
二日夜渡江。但此便不見家書。可歎。</단락>
<단락제목 align="left" indent="0">[十一日]</단락제목>
<단락 align="left" indent="0">十一日己巳。朝霧晝熱。八渡河三十里午餐。松站五<line/>
十里宿。○渡大水凡八。小水不與焉。經雨而水新<line/>
肥。及于輿灘。石磊磊。山路崎嶇。夜與在先。往書狀<line/>
館劇談。或商確古今。不覺夜深。而河傾月落。在先<line/>
因留宿。以畏虎不敢出門也。</단락>
<단락제목 align="left" indent="0"><페이지 number="ITKC_MO_0577A_A259_235D"/>[十二日]</단락제목>
<단락 align="left" indent="0">十二日庚午。朝霧晝熱。一㙜子四十五里午餐。柵門<line/>
三十五里宿。○歷麻姑嶺伯顔洞。渡長川。八九路。<line/>
多泥濘險峻。神氣尤憊。同在先。入安市城。城距路<line/>
北三里。山逕逶迤。往往有人家。頗饒幽趣。山圍均<line/>
圓。前面開小谷。左右回抱。如拱手。城皆石築。如我<line/>
國之制。中有溪。有石㙜。有堆阜。有礎石。欲登石㙜。<line/>
水深不可涉。或曰。㙜石刻攢雲㙜三字云。○義州<line/>
驛馬將校通事通引輩。皆來到。因聞義州霖雨連<line/>
日。禾稼多傷。水川漲溢。先來陪持。阻水不還。故至<line/>
今不見家書。可歎。</단락>
<단락제목 align="left" indent="0"><페이지 number="ITKC_MO_0577A_A259_236A"/>[十三日]</단락제목>
<단락 align="left" indent="0">十三日辛未。朝霧。金石山七十里宿。○昨日上通事<line/>
尹甲宗。留宿於鳳城。朝日。與城將普政。來到柵門。<line/>
催促勸出。早飯後出柵。別無操縱之端。此近歲所<line/>
無之事也。此首譯李彦容頗多周旋之功也。出柵<line/>
之後。泠然灑然。如鳥出籠。喜不可言。草樹茂密。蓬<line/>
蒿過人肩。蚊蝱之屬撲人。間有血流者。到䓗秀川<line/>
邊。憇幕索飯。則義州新來厨子。已先向金石山。人<line/>
馬飢窘。仍行四十里。到金石山留宿。爇草四圍。闢<line/>
蚊。</단락>
<단락제목 align="left" indent="0">[十四日]</단락제목>
<단락 align="left" indent="0">十四日壬申。朝霧晝熱。九連城二十里午餐。義州三<line/>
<line/>
<페이지 number="ITKC_MO_0577A_A259_236B"/>十里渡江留宿。○朝日發行。晡時渡鴨綠江。府尹<line/>
於淸馬廊邊。設幕以待。三使話稍久。入城。夜修還<line/>
渡江狀啓。發送陪持。是日歷九連山故址。始見朝<line/>
鮮羣山一帶微茫。令人醒眼。忽思李提督如松。提<line/>
兵到此。望見朝鮮雲山。誓師鼓勇。語甚慷慨。增人<line/>
壯氣。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A259_233D" 연계종료="ITKC_MO_0577A_A259_236B"/>
						<연계항목 type="번역문" 연계시작="ITKC_BT_0577A_0670_010_0030" 연계종료="ITKC_BT_0577A_0670_010_0030"/>
					</연계정보>
				</레벨4></레벨3></레벨2></레벨1></아이템>