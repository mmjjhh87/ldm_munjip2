<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0500" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A258_401A"/>靑莊館全書卷之五十 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0500_010" type="문체" 자료생성일="2006-11-30">
				<메타정보>
					<제목정보>
						<제목>耳目口心書[三]</제목>
					</제목정보>
				</메타정보>
			
<레벨4 DCI="ITKC_MO_0577A_0500_010_0010_2006_A258_XML" id="ITKC_MO_0577A_0500_010_0010" type="최종정보" 자료생성일="2006-11-30">
					<메타정보>
						<제목정보>
							<제목>[耳目口心書]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a258</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">人之汲汲於財利者。不過欲保全其性命也。庸下之<line/>
人。反以性命爲輕。不亦愚哉。余家三浦時。有人腰<line/>
纏錢十緡。渡將解之氷。未至其半。遂陷。掛罥半身。<line/>
江畔人急呼曰。脫爾腰下錢則可活矣。掉頭不聽。<line/>
但兩手拊錢。惟恐失之。仍溺焉。</단락>
<단락 align="left" indent="0"><페이지 number="ITKC_MO_0577A_A258_401B"/>惻隱之心。油然而生。聖人愚人無間也。然利欲撑中。<line/>
則頑然不發。亦可異之事也。余嘗渡三田渡氷。有<line/>
人載糓於牛。牛躓冉冉將淹。其人持靷彷徨呼叫。<line/>
欲幷沒焉。江畔有人。遙謂曰。吾將濟之。爾與我錢<line/>
否。曰。諾。曰。可定幾錢。而已。牛遂沒焉。</단락>
<단락 align="left" indent="0">愛所不當愛。而不得其正者。是係騃也。余外廊所寓<line/>
一少年。性癖愛馴鴿。造次言談。無非鴿也。殆不知<line/>
衣服飮食之切己。有犬囓其一鴿。少年逐奪之。拊<line/>
而流淚甚悲。仍剝毛。炙而啖之。猶惻愴然。味甚旨<line/>
也。此仁歟慾歟。騃而已矣。</단락>
<단락 align="left" indent="0"><페이지 number="ITKC_MO_0577A_A258_401C"/>善處權。讀書者。亦以爲難也。况下民乎。有一民。兄弟<line/>
共擔其父屍。悲哀異常。行至淸州。舍擔於大道。其<line/>
兄呼往來行人曰。今吾二人。抱終天之痛。擔父屍。<line/>
行遠道。不食已幾日。弟毁瘠欲垂盡。將奈何。遂買<line/>
狗肉。拔劒截之。又詢於衆曰。弟又死。其誰能致父<line/>
屍。願諸人。勿罪。仍勸其弟食。弟哭不能食。兄哭曰。<line/>
吾其爲汝先啖。遂食一臠。弟始食之而起。行人莫<line/>
不酸鼻。</단락>
<단락 align="left" indent="0">愚者。明知死可畏也。然見貨而犯取死之道。惟倖心<line/>
也。倖心之至。何事不爲。銀坑經霖而水積。則不可<line/>
<line/>
<페이지 number="ITKC_MO_0577A_A258_401D"/>汲。故厚貲給人。號開壠匠。於是坑傍穿地道入。知<line/>
近坑則地道旁。又穿一穴可容身。復力穿隔坑之<line/>
土。頻睥睨旁穴。水頭漰湱而出。則始躍而入旁穴<line/>
也。水出勢悍而不息。數晝夜廼止。匠只飢坐也地<line/>
道口。其妻子彷徨焦心。待流屍之出也。幸不爲水<line/>
所衝。乘水縮。纍然而出。復得得夸大其善穿地也。<line/>
嗚呼。其不死固倖哉。</단락>
<단락 align="left" indent="0">不義者。非知分也。雖然。不義之中。有知分者而老死<line/>
牖下萬一也。有業商者。鑿秤空其中。納鉛丸。可滑<line/>
轉無聲。賣自己物。則暗轉丸于秤頭。使之重。買人<line/>
<line/>
<페이지 number="ITKC_MO_0577A_A258_402A"/>之物。則反是焉。與輕價。至老齧肉。人不知也。病將<line/>
死。召其子戒曰。吾所致貲者。丸秤而低昂之也。雖<line/>
然。未嘗大取。而適可以止。利無算而術不敗也。汝<line/>
其紹我。愼勿墜也。後子倍取人物。坐贓死。</단락>
<단락 align="left" indent="0">橫來之財。亦係數也。不可以妄取。綿布商死。衆商送<line/>
葬。有一商獨憇于樹。忽漫畫地。有銀滿于坑。遂納<line/>
袖袴。驚喜過望。不告而歸。忽渾身發癢不可耐。遂<line/>
入興仁門道傍家。手探懷則靑蛙活跳擲地。砉然<line/>
而死。隨探隨擲。懷空而無一銀。遂訝而歸。盖是<주석 id="D001" type="난외주">時</주석>。<line/>
家寡婦。從門隙見。一男子探銀于懷。棄地而去。遂<line/>
<line/>
<페이지 number="ITKC_MO_0577A_A258_402B"/>盡拾藏之。翌日。商悵然復往擲蛙處。無有矣。只有<line/>
二小銀現焉。尤悔而索之。寡婦曰。何狂也。無銀矣。<line/>
商憮然而出。二銀。直錢二百。商法。不送同商者葬。<line/>
罰錢二百。仍以是納焉。</단락>
<단락 align="left" indent="0">避㐫移吉。雖不假卜巫。貴機警也。赴武擧者。宿店舍。<line/>
倚矢于壁。有丐兒庭立睨視。似默記矢數。武人心<line/>
疑之。廼削杻長短多寡如其矢。倚于矢處。<주석 id="D002" type="난외주">莊</주석>眞矢。<line/>
以待夜半。有賊攻店舍。武人登屋脊。放杻矢。賊却<line/>
立曰蜂。蜂者<주석 id="D003" type="난외주">赦</주석>也。矢之謎也。武人連射之。賊曰。矢<line/>
已盡。可進攻。武人始放竹箭。賊應弦而倒。</단락>
<단락 align="left" indent="0"><페이지 number="ITKC_MO_0577A_A258_402C"/>臨危而慮長。惟至敏可爲也。是故。閑居無事。宿講處<line/>
變可也。京江打魚船。船狹而櫓多。可疾行。故有時<line/>
掠商船遠逃也。有船多載貨。賊登之。其法。收飯匙。<line/>
依其數殺人。商船火長。童而慧。先至艙底。執一匙。<line/>
落于水。因泅而隱于鴟旁。以刀仰揷賊舟板底。少<line/>
頃。賊殺人如匙數。大搶而逃。火長。遂訴于江華府。<line/>
請集京江諸打魚船。於是招諸船泊於浦。火長解<line/>
衣泅之。探刀于船。船中賊。皆坐法死。</단락>
<단락 align="left" indent="0">正朝使。自北京歸時。賈人沽母猿而來。方娠也。旣入<line/>
我境。悲而躑躅。賈人寬慰之。中途生子。人納于袖<line/>
<line/>
<페이지 number="ITKC_MO_0577A_A258_402D"/>中。行時出使乳之。一日。猿亟請出子。因戴首人立<line/>
而行。有鳶攫去。猿悲不能耐。人又慰曰。爾雖悲。其<line/>
奈何。猿若寬心者焉。至店舍。忽捉雞剝毛。仍戴而<line/>
周旋於鳶攫處。鳶又下攫。猿始執鳶磔之。俟賈人<line/>
晝睡。解其靷。結項而死。噫。是固謂獸而人者。彼人<line/>
而獸者。何足貴哉。猿見縶於人。又失子。不死而奚<line/>
爲。</단락>
<단락 align="left" indent="0">有人佩銀裝刀。座有人欲之。佩刀人以大肉塊。與之<line/>
而戱曰。汝能不嚼而直呑此。則可與此刀。其人欣<line/>
然快諾。呑之。橫在喉間。兩眼浮突。以手撫胸。旁人<line/>
<line/>
<페이지 number="ITKC_MO_0577A_A258_403A"/>駭之曰。汝其吐出。當白與刀也。其人口不能言。但<line/>
以手揮之。似有不聽其言之意。俯仰食頃。始下。仍<line/>
取刀曰。非不知吐出之爲好。而初旣相賭。則安知<line/>
吐後反有異言耶。嗚呼。見利淪身。滔滔是也。見刀<line/>
而不呑肉者。似無幾矣。</단락>
<단락 align="left" indent="0">軍盜監霖雨新霽。有大蟒。入倉旁黃鼠穴。呑其雛。腹<line/>
果然。出伏于庭。須臾。黃鼠牝牡倉黃而來於蟒前。<line/>
迭穿地甚長。若筧焉。于兩端。又直鑿穴。仍各自尾<line/>
而竪。其喙纔與穴口齊。蟒遂逶迤入穿地。自首至<line/>
尾。恰受無罅。少焉。蟒兩端不敢動。腹飜閃不定。遂<line/>
<line/>
<페이지 number="ITKC_MO_0577A_A258_403B"/>斃。葢二黃鼠潛咋也。出而破蟒腹。有四雛死而體<line/>
全。出置淨地。迭含菽葉及雞膓草來。先布菽葉藉<line/>
雛。覆以雞膓草頗厚。各於兩旁。埋喙葉中吹氣。四<line/>
雛蠕蠕乃生。噫。智哉義哉慈哉。人若具三焉。可謂<line/>
善人也已。余葢聞擒黃鼠撻之。衆黃鼠四集。力救<line/>
其急難之義。可感歟。</단락>
<단락 align="left" indent="0">不能領畧頭緖。隨人口吻喃喃呢呢者。非麁粗則昏<line/>
弱也。</단락>
<단락 align="left" indent="0">惠廸吉。從逆㐫。子平。前已有如許好術數。觀其眸子。<line/>
人焉廋哉。圖南前已有如許好風鑑。</단락>
<단락 align="left" indent="0"><페이지 number="ITKC_MO_0577A_A258_403C"/>從善人遊。日往日得。從惡人遊。日往日失。人情得則<line/>
喜。失則愁。扃鐍寶藏。捍禦盜賊之不暇也。至盜賊<line/>
在我睫前而不知。倂吾身而失之。悲哉。</단락>
<단락 align="left" indent="0">邪視流眄。甚於堇。暗笑隱謎。甚於蠱。是以君子五官。<line/>
眼孔舌尖。爲機緘也。</단락>
<단락 align="left" indent="0">終日靜坐。口出正言。我所敬畏也。或有不能靜坐正<line/>
言者。已是落下第二等。又從而笑之。是落下第三<line/>
等。第一等者。不好人乎。第三等者。好人乎。</단락>
<단락 align="left" indent="0">假有巧詐諂媚。一生騙人。雖慣於粉餙。自謂便利。然<line/>
其障蔽於人者。甚薄狹。隨遮隨現。極勞苦哉。</단락>
<단락 align="left" indent="0"><페이지 number="ITKC_MO_0577A_A258_403D"/>揚人之善。是無限好事。其爲之者。不湮滅而奬勸。聞<line/>
之者效則焉。我其言之。則又是效則之也。</단락>
<단락 align="left" indent="0">甘處下流與疾言遽色。其失威儀一也。</단락>
<단락 align="left" indent="0">宋之問。古之詖人也。其詩溫平。果出於性情之正乎。<line/>
蔡京。古之譎人也。其筆勁端。果從心而形画乎。是<line/>
或別種子乎。然詩也筆也。技而已矣。只觀其大體<line/>
之如何。則邪正可分也。</단락>
<단락 align="left" indent="0">筆札者。通吾所欲言。使它人。如聽余言也。語當精簡<line/>
而字當楷詳。可也。</단락>
<단락 align="left" indent="0">豈可與鹿豕爲群乎。木石與居乎。市沽同遊乎。如有<line/>
<line/>
<페이지 number="ITKC_MO_0577A_A258_404A"/>通透吉詳。文雅純淡。凡有一善者。皆我師友也。幸<line/>
得與之同隨。所望至矣。奚暇。忌之乎侮之乎。</단락>
<단락 align="left" indent="0">寬人其罕乎。或有所謂寬焉者。皆失之漶散。不能<주석 id="D004" type="난외주">餙</주석><line/>
也。是豈寬乎哉。</단락>
<단락 align="left" indent="0">使氣盛之童子。任其遊戱慢罵。將何所不至乎。爲父<line/>
而不能敎子。是甚於自己之犯。</단락>
<단락 align="left" indent="0">多讀書而少思量。簡言語而沒趣味。是虛名。寄乎多<line/>
字簡字上。</단락>
<단락 align="left" indent="0">千罅萬釁之迭發而逬出者。只緣吾與千萬人。其志<line/>
洽欲相同而不得焉。彼千萬人。又邁邁不欲與吾<line/>
<line/>
<페이지 number="ITKC_MO_0577A_A258_404B"/>一人洽相同焉。夫一人之爲也。有同者有不同者。<line/>
可於不同者中。取其同焉者而已。則機穽不可設<line/>
也。鋒鏑可銷而戢也。</단락>
<단락 align="left" indent="0">措心和悅溫平。無拂逆其順適。是人生大福力。</단락>
<단락 align="left" indent="0">持心要寬平安靜。寒暑有時乎不入。古之人入火不<line/>
焦。入水不濡云者。指此也。</단락>
<단락 align="left" indent="0">天下之最不祥。以無根之謗。橫加於人也。然其所謗<line/>
畢竟卽綻。聞謗者若紛紛辨白。亦系燥擾也。且有<line/>
輕重。尤審愼。</단락>
<단락 align="left" indent="0">易曰。懲忿窒慾。又曰。愼言語。節飮食。夫四者。人生之<line/>
<line/>
<페이지 number="ITKC_MO_0577A_A258_404C"/>大防也。心學之大業也。修身與攝生。豈二致哉。心<line/>
火易熾。欲其降者。懲忿也。腎水易洩。欲其升者。窒<line/>
慾也。脾土。養氣者也。氣不散而上越者。自愼言語<line/>
始也。氣不滯而下洩者。自節飮食始也。</단락>
<단락 align="left" indent="0">律己須明白。待人要包容。</단락>
<단락 align="left" indent="0">於稠人中。摘發人之所忌諱。大傷忠厚。吾之欲懲焉<line/>
者也。欲朋友之久要。先除其疑阻之心於薄物細<line/>
故也。</단락>
<단락 align="left" indent="0">凡聞人之才學。假使忽漫之間。內生猜疑。外發嘲誚。<line/>
此豈尋常事也。大是殺機。究其心頭。已萌劊子手<line/>
<line/>
<페이지 number="ITKC_MO_0577A_A258_404D"/>段。自警自警。</단락>
<단락 align="left" indent="0">日用處身行事。當有藹然二字。可尋於施爲之間。非<line/>
獨慈愛恤惠曰藹然。雖嚴猛决斷底事。不可不有<line/>
此意思。</단락>
<단락 align="left" indent="0">我生而無志無師。迂陋寡聞之人也。百無一能之中。<line/>
有尤所不能者四焉。曰不能博奕。曰不能觀小說。<line/>
曰不能談女色。曰不能吸烟。然此四者。雖終身不<line/>
能無傷也。使我敎子弟。當先以此四不能導之矣。</단락>
<단락 align="left" indent="0">我見祈寒盛暑。終日危坐。肩<주석 id="D005" type="난외주">輩</주석>竦直者。假使其學不<line/>
至包括宇宙。已百倍於頹墮躁擾者。故未嘗不欣<line/>
<line/>
<페이지 number="ITKC_MO_0577A_A258_405A"/>然欲學之矣。</단락>
<단락 align="left" indent="0">凡人以伶俐爲行世。如曲禮所謂將上堂。聲必揚。戶<line/>
外有二屨。言聞則入。言不聞則不入。戶開亦開。戶<line/>
闔亦闔。有後入者闔而勿遂等語。此是眞正好行<line/>
世。其欲伶俐者。或不此之爲。而反顚倒猖披。其所<line/>
謂行世可知已。</단락>
<단락 align="left" indent="0">狂叫盛喝。不足使人慴服。麁讀雜誦。不足使己利益。</단락>
<단락 align="left" indent="0">精神易耗。歲月易邁。天地間最可惜。惟此二者而已。</단락>
<단락 align="left" indent="0">爲鄕愿易。爲狂狷難。</단락>
<단락 align="left" indent="0">有夢。必曲爲解釋。欲其符驗之一一者。係躁擾也。余<line/>
<line/>
<페이지 number="ITKC_MO_0577A_A258_405B"/>甞有夢。不欲談之矣。</단락>
<단락 align="left" indent="0">大丈夫雖處窮閻。菽水不繼。然長使吾腹中惻然有<line/>
好施與救窮乏之意思。</단락>
<단락 align="left" indent="0">取旨味而啖河豚羹。惑地師掘遷祖先墳墓。使子弟。<line/>
專溺於浮華程式之文。而不親近經書者。皆余所<line/>
惑焉而不解者也。</단락>
<단락 align="left" indent="0">子弟年少而好卧睡。厭避長老之䂓警。只欲優遊無<line/>
節。使其質緩則歸於庸鄙而止。無所害於人。若其<line/>
輕俊。長於口辯。巧餙掩遮爲務。將何所不至乎。是<line/>
故。貴蒙養。</단락>
<단락 align="left" indent="0"><페이지 number="ITKC_MO_0577A_A258_405C"/>人若責之以奴隷市井則怒。待之以淑人哲士則喜。<line/>
人情固也。然顧其所自處則奴隷吾也。市井吾也。<line/>
是故。君子貴自返。而惡名實之不相副也。</단락>
<단락 align="left" indent="0">惡經學之士。則欲埋沒其全軆大本。而薄眚細過增<line/>
衍不已也。惑卜術之人。則欲掩遮其欺世誣民。而<line/>
一知半解鋪張不已也。此習尤所省察處也。</단락>
<단락 align="left" indent="0">不可爲麁率之寬厚。慘刻之詳明。亦不可爲遅滯之<line/>
寬厚。忽畧之詳明。</단락>
<단락 align="left" indent="0">古者。禮樂不可斯須去身。至後世。樂亡。不可論也。禮<line/>
猶有斷爛遺缺之不盡亡者。顧人之不欲爲。何哉。<line/>
<line/>
<페이지 number="ITKC_MO_0577A_A258_405D"/>至曰古今異宜風俗難變。貧富不適。誠然矣。然古<line/>
今固不可以酌量乎。風俗亦有時乎可從也。貧富<line/>
稱其有無也。元氣有病。惟蔘附可治。而不可得也。<line/>
一指忽不仁。焫艾葉則可已。而又易得也。退然而<line/>
歎曰。大者不治。小者不足爲也。豈人情哉。</단락>
<단락 align="left" indent="0">士君子處身行止。一則小學。二則小學。朱文公羽翼<line/>
經傳。不可尙已。其編緝小學一書。是大功業。</단락>
<단락 align="left" indent="0">不敎子弟以小學。責其輕率險詐。是無星之枰。</단락>
<단락 align="left" indent="0">不干涉人婚姻閥閱。扶抑其高下者。亦士君子百行<line/>
之一也。</단락>
<단락 align="left" indent="0"><페이지 number="ITKC_MO_0577A_A258_406A"/>委性命於文章。搜羅古今。雖似博大不可涯也。若不<line/>
知此外有一種眞實好事。則其局小量窄。不可勝<line/>
言。</단락>
<단락 align="left" indent="0">吾身至小也。呼吸瞬息。屈伸動靜。吾隨其所向。甚易<line/>
與耳。吾四體以外職職萬物。有多寡強弱之不敵。<line/>
雖欲其盡聽吾命。不可得也。不如反求吾身。處置<line/>
安排。各極其宜而無後害也。</단락>
<단락 align="left" indent="0">人心之陷溺。不可以挽回。則無可奈何耳。丁謂以曹<line/>
馬。爲聖人。夏踈。以李林甫。爲相之美者。顔山農以<line/>
慾字。爲學問。許筠。以男女縱淫。爲天之所命。金聖<line/>
<line/>
<페이지 number="ITKC_MO_0577A_A258_406B"/>嘆。以水滸傳。敎其愛子。爲初學之門。此固表出者。<line/>
故可大驚。然心術不正之小人。不陷於此數者。定<line/>
未知其幾人也。但多趑趄而不敢發口耳。危哉悲<line/>
哉。</단락>
<단락 align="left" indent="0">行實。思連連躡上層。居養。思連連處下層。如旣爲平<line/>
人則思突過爲善人。自善人。思突過爲君子。大賢。<line/>
以至于聖人。此係健也。如處廣廈而喫粱肉。當思<line/>
曰。使吾處草屋而噉菜飯。其不怨矣。處草屋而噉<line/>
菜飯。<주석 id="D006" type="난외주">當</주석>使吾處土室而飢餓。其不怨矣。此係謙也。<line/>
夫如是。安往而不安泰哉。</단락>
<단락 align="left" indent="0"><페이지 number="ITKC_MO_0577A_A258_406C"/>自周孔以後。數千百年。害道者日興。九流百家。不勝<line/>
其紛紜。又有技藝玩好諸瑣瑣搖惑人心者。及其<line/>
陷害一也。自元<문자효과 type="격자"/>明以降。至于今日。小說演義之<line/>
風。爲害不小。與科擧之學倂行。踈眉朗目。好箇男<line/>
子。汩汩兩間。六經之文。幾爲束閣。未嘗不慟恨于<line/>
此也。能闢小說而雖從事擧業。不將性命而委之<line/>
者。亦足爲扶護聖經也。我言雖迂。其自警則切至<line/>
也。</단락>
<단락 align="left" indent="0">言語煩率。心無底定也。愼簡二字。爲口業要訣。</단락>
<단락 align="left" indent="0">師友。見在之經書。經書。過去之師友。惟吾心地。與生<line/>
<line/>
<페이지 number="ITKC_MO_0577A_A258_406D"/>俱生。倚仗此二者。可復其初。然不親近此二者。惟<line/>
怠逸之是求。不爲禽獸定稀矣。意想到此。不覺悚<line/>
然。</단락>
<단락 align="left" indent="0">親近汚下之人。則凡吾出言行事。無所忌憚。故雖有<line/>
時明知其賤陋。而荏苒漸入套中也。以其承順吾<line/>
無半箇規警也。非不知正直端莊者之爲可近。而自<line/>
不能肆意放過。亦有對症之良訓。只足爲逆耳之<line/>
資。故自然踈退。而其箴訓者。若或頻數。則始厭惡<line/>
不可耐。操戈反攻。此平人以下所宜勉焉者也。</단락>
<단락 align="left" indent="0">凡出言。當惻怛從心肺中出來。不爲從喉吻間圈套<line/>
<line/>
<페이지 number="ITKC_MO_0577A_A258_407A"/>語。始不爲譎險物耳。</단락>
<단락 align="left" indent="0">意思常置活潑潑寬綽綽地。專務䟽<imghj href="KC04263"/>吾窒塞處。</단락>
<단락 align="left" indent="0">閉門靜坐。窮究經史。心煩乃止。有時乎登山臨水。逍<line/>
遙而歸。亦安養田地也。</단락>
<단락 align="left" indent="0">士君子閑居無事。不讀書。復何爲。不然。小則昏睡博<line/>
奕。大則誚謗人物。經營財色。嗚呼。吾何爲哉。讀書<line/>
而已。</단락>
<단락 align="left" indent="0">若有可爲之路而不資生者。棄民也。然力與謀不相<line/>
入。顧無如何矣。勉強其所不能爲。則其不犯辟者<line/>
小。是欲巧而拙也。不如聽天安命而已。</단락>
<단락 align="left" indent="0"><페이지 number="ITKC_MO_0577A_A258_407B"/>人之所不爲。我則能爲之。人之所能爲。我則不爲之。<line/>
非矯激也。擇善而已。人之所不爲。我亦不爲之。人<line/>
之所能爲。我亦能爲之。非詭隨也。就是而已。是故。<line/>
君子貴識。</단락>
<단락 align="left" indent="0">余鄕人也。愚蒙無知。且躁擾不定。然其淺見所欲爲<line/>
者。不以無根之謗。不察之論。橫加平人也。何以則<line/>
庶幾焉。</단락>
<단락 align="left" indent="0">終古眞正英䧺傑巨才學。未嘗不從沉靜中辦出來。<line/>
凡敏妙精捷者。雖似浮動。而其沉靜固在不言中<line/>
矣。若遅滯爲靜者。安足貴哉。只做事仍循不成耳。</단락>
<단락 align="left" indent="0"><페이지 number="ITKC_MO_0577A_A258_407C"/>譽者近於過實。毁者近於無情。過實者。非眞是也。無<line/>
情者。非眞非也。故士君子胸中。固當有眞是非也。</단락>
<단락 align="left" indent="0">余非學問人也。出言行事。固多躁妄。然其性癖。甚貴<line/>
學問之人。或是一線秉彜之天。未泯歟。繩之以儒<line/>
門之法則。知而不能爲。好而不能行。懶弱頹墮。其<line/>
去小人雖少有間。隔其一躓脚。而爲小人。直瞥眼<line/>
間耳。余亦丁寧自知其過。然譬諸肆口罵學。仄目<line/>
睨經。顚倒猖狂者。稍有可恕之路。猶謂之衛聖。恐<line/>
或可也。</단락>
<단락 align="left" indent="0">夫所謂學問人者。顧不可愛乎。自度渠身昏墮。只思<line/>
<line/>
<페이지 number="ITKC_MO_0577A_A258_407D"/>偃卧晝睡。而彼則勉強正坐。惺惺持敬。我則鹵莾<line/>
滅裂。讀經書如耳邊飈風。彼能不放一字。究竟乃<line/>
已。我好論人長短。發言麁粗。從以鄙俚。彼乃時然<line/>
後言。言則不紊。以我準彼。百事百不如。安得不愛。</단락>
<단락 align="left" indent="0">惡聞加倍。善名减半。是由陽奇而陰偶。君子勖以反。</단락>
<단락 align="left" indent="0">易其神變乎。秦燼不能燃。</단락>
<단락 align="left" indent="0">貸人錢時心。與償人錢時心異。吉祥之人不如是。</단락>
<단락 align="left" indent="0">詩雖小道。樂亡之後。詩爲一身之樂乎。</단락>
<단락 align="left" indent="0">我旣不可以傷人。人亦不可以傷我。</단락>
<단락 align="left" indent="0">加人不根之謗者。必有無故之災。</단락>
<단락 align="left" indent="0"><페이지 number="ITKC_MO_0577A_A258_408A"/>居常攝生。當節捐生曰孝。</단락>
<단락 align="left" indent="0">知禮者。其知兵乎。裁制補輯一也。</단락>
<단락 align="left" indent="0">不汚涴人筆硯。亦作聖根基。</단락>
<단락 align="left" indent="0">吉人醉。善心生。愚人醉。悍氣布。</단락>
<단락 align="left" indent="0">先看品。後看材。</단락>
<단락 align="left" indent="0">經如聚訟。經斯病矣。文如賭博。文斯賊矣。</단락>
<단락 align="left" indent="0">有斯事則具斯格。</단락>
<단락 align="left" indent="0">麁人虛而受人則斯精矣。固而自信則斯悖矣。</단락>
<단락 align="left" indent="0">知物之反理爲災。不知事之乖常爲災也。</단락>
<단락 align="left" indent="0">見孩孺而憐。憐其未壯也。見耆耄而憐。憐其過壯也。</단락>
<단락 align="left" indent="0"><페이지 number="ITKC_MO_0577A_A258_408B"/>人得天地正氣。立則頭陽而竪天。卧則背陰而帖地。</단락>
<단락 align="left" indent="0">身可役。心不可役。</단락>
<단락 align="left" indent="0">一傳二傳。其訛滋甚。仍是以疑人。其於暗何。故貴恕<line/>
也。</단락>
<단락 align="left" indent="0">父子兄弟夫婦。相愬外人。夫人雖恬聽。鬼神其赦諸。</단락>
<단락 align="left" indent="0">人不勁。無樹立。文不勁。陋矣。書不勁。廢矣。</단락>
<단락 align="left" indent="0">君子有大怒。夫小怒。蔑如也。</단락>
<단락 align="left" indent="0">讀書者。怡神爲上。其次。受用。其次。淹博。</단락>
<단락 align="left" indent="0">小兒啼笑。天也。豈人乎哉。長者假喜怒。斯愧小兒矣。</단락>
<단락 align="left" indent="0">酒有三。曰導氣。曰布情。曰行禮。昏惰以往。害人道。</단락>
<단락 align="left" indent="0"><페이지 number="ITKC_MO_0577A_A258_408C"/>有爲而不濟人。雖無它大犯。號曰僇民。</단락>
<단락 align="left" indent="0">得半日寡欲。猶萬古中堯舜時節。</단락>
<단락 align="left" indent="0">修藝任命科。不熱中。已具九分田地。</단락>
<단락 align="left" indent="0">思可副而言。</단락>
<단락 align="left" indent="0">讀醫書。知保身。</단락>
<단락 align="left" indent="0">見雲。思所以潔而無滯。見魚。知所以泳而有潛。</단락>
<단락 align="left" indent="0">村歈里闋。時有以怡心。</단락>
<단락 align="left" indent="0">見滿天星宿。頓令人高逈以色正也。</단락>
<단락 align="left" indent="0">讀書貪多。豈智也。非涉獵之謂也。病夫窒而固焉。</단락>
<단락 align="left" indent="0">驕人者。見不長。</단락>
<단락 align="left" indent="0"><페이지 number="ITKC_MO_0577A_A258_408D"/>假談圍繞。眞聦消泐。</단락>
<단락 align="left" indent="0">責庶民以不安貧。亦不廣。夫安者自安也。</단락>
<단락 align="left" indent="0">文貴形容。書貴雅。</단락>
<단락 align="left" indent="0">言語。要而已。</단락>
<단락 align="left" indent="0">可貴者。儒雅氣。將帥婦人農商。若有是氣。可愛也。萬<line/>
物皆然。</단락>
<단락 align="left" indent="0">對狡人。不可不小心。非畏彼。卽敬吾。</단락>
<단락 align="left" indent="0">載籍校讐。至明而備。明儒之功。不下於漢儒專門。</단락>
<단락 align="left" indent="0">有心於博奕。緣它氣麁駁。檢鍊不得。</단락>
<단락 align="left" indent="0">君子之學。先除狹。狹則疑人。</단락>
<단락 align="left" indent="0"><페이지 number="ITKC_MO_0577A_A258_409A"/>滯之病暗。快之病忽。</단락>
<단락 align="left" indent="0">處事貴通。讀書貴活。</단락>
<단락 align="left" indent="0">放言。非吉士。</단락>
<단락 align="left" indent="0">事無大小。審首尾。决行不行。</단락>
<단락 align="left" indent="0">家有拙子與濶子。其不能振起家門。一也。然闊子。其<line/>
於辱親何。</단락>
<단락 align="left" indent="0">嗟夫嗟夫。親戚之隙。有時由乎名利。古狂所以離群。</단락>
<단락 align="left" indent="0">姦淫貪濫。其眞死已久。其殼雖不卽滅。猶老物假燐<line/>
而行。</단락>
<단락 align="left" indent="0">言之淋漓。豈中也哉。事之澁滯。豈常也哉。</단락>
<단락 align="left" indent="0"><페이지 number="ITKC_MO_0577A_A258_409B"/>對人言。先點檢其小瑕。待其去。卽嘲之者。號曰狐蜮<line/>
之倫。</단락>
<단락 align="left" indent="0">汰煩培眞。庶幾人矣。</단락>
<단락 align="left" indent="0">怨誹之漸。現於不遇知我。然知我固樂矣。不知我亦<line/>
何害。</단락>
<단락 align="left" indent="0">壬人。不可罵。不受效而先勞吾聲色。</단락>
<단락 align="left" indent="0">不可妄論人文章。此至微細事也。大禍未嘗不此中起。</단락>
<단락 align="left" indent="0">物我相忘。安有爭閧。</단락>
<단락 align="left" indent="0">心要寧謐。匪放肆之謂。勿猜疑人。勿辨人猜疑。</단락>
<단락 align="left" indent="0">好事到九分。常<imghj href="KC03744"/>一分地。</단락>
<단락 align="left" indent="0"><페이지 number="ITKC_MO_0577A_A258_409C"/>不足怒處必大怒。不足驚處必大驚。嗚呼鄙夫也已。</단락>
<단락 align="left" indent="0">奈俗人不知何。只任之而已。</단락>
<단락 align="left" indent="0">高皇逐胡元。烈帝殉社稷。三代以來。其明乎。漢不可<line/>
及已。</단락>
<단락 align="left" indent="0">使不肖子弟。求死不得。大是父兄無識。</단락>
<단락 align="left" indent="0">家中置博奕之具。是導子孫偸也。</단락>
<단락 align="left" indent="0">勿置人於無所容身之地。</단락>
<단락 align="left" indent="0">耻憤惕悔。爲人之基。</단락>
<단락 align="left" indent="0">腎兩顆對着。形外逶迤以圓。內曲凹。故兩耳對着。輪<line/>
竅象之。肺下垂。故鼻之地位懸垂也。心之端少指<line/>
<line/>
<페이지 number="ITKC_MO_0577A_A258_409D"/>南。故舌從其勢。而縱偃且稍尖也。脾胃互有磨勢。<line/>
而脾橫包胃。是唇之象也。肝有稜。象眼也。</단락>
<단락 align="left" indent="0">心一顆處南而上火也。腎兩顆處北而下水也。此陰<line/>
陽對位之明正也。</단락>
<단락 align="left" indent="0">肺心之在上。血氣之相隨也。肝腎之處下。子母之相<line/>
依也。脾在中央土之正位也。</단락>
<단락 align="left" indent="0">腑者。陽也。胃爲腑宗。故承咽而居前也。臟者。陰也。肺<line/>
爲臟宗。故承喉而居後也。</단락>
<단락 align="left" indent="0">肺。聲也。喉。管籥也。心。樂也。舌。調之者也。言。樂之成也。</단락>
<단락 align="left" indent="0">氣食津三竅。幷關于口。溺精二竅。幷關于外腎。上下<line/>
<line/>
<페이지 number="ITKC_MO_0577A_A258_410A"/>管。各有其應。</단락>
<단락 align="left" indent="0">人之初生。資水以成。臟腑之中。腎先成於三月。旣生<line/>
而飮乳。三十二日一變蒸。先生腎氣。水之功用至<line/>
矣哉。</단락>
<단락 align="left" indent="0">古臟圖。咽在喉之後。歐圖。喉在咽之後。此疑端也。然<line/>
以手摩頸而測之。則胃管分明在前。歐圖似是。</단락>
<단락 align="left" indent="0">咽管在前。而納糓食之滋味者。陽之道也。肛門處後。<line/>
而出糓食之滓穢者。陰之道也。</단락>
<단락 align="left" indent="0">肺以生氣。心以生血。故臟腑之系通於心肺。自相灌<line/>
輸。則系非是頑肉。而中空通。似竹管歟。</단락>
<단락 align="left" indent="0"><페이지 number="ITKC_MO_0577A_A258_410B"/>脊骨比木之榦宅之樑。故五臟皆近於背。而心系腎<line/>
系俱着於脊。豈非重歟。</단락>
<단락 align="left" indent="0">單驤言古說。左腎其腑膀胱。右腎命門。其腑三焦。丈<line/>
夫以藏精。女子以繫胞。以理主之。三焦當如膀胱<line/>
有形。而王叔和言。三焦有臟無形。不亦大謬乎。謂<line/>
之三焦者。何也。分布人體中。有上中下之異。方人<line/>
心湛寂。慾念不起。則精氣散在三焦。榮華百體。及<line/>
其慾念一起。心火熾然。翕撮三焦精氣。入命門之<line/>
府。輸瀉而去。故號此腑爲焦耳。徐遁見飢死人臟<line/>
腑。右腎下。有脂膜如手大者。正與膀胱相對。有二<line/>
<line/>
<페이지 number="ITKC_MO_0577A_A258_410C"/>白脉自其中出。夾脊而上貫腦。意此卽導引家所<line/>
謂夾脊雙關者。而不悟脂膜如手大者之爲三焦<line/>
也。黃帝書曰。上焦如霧。中焦如漚。下焦如瀆。扁鵲<line/>
曰。焦原也。爲水糓之道路。氣之所終始也。上焦在<line/>
心下下膈。在胃口上。中焦在胃中脘。不上不下。下<line/>
焦在臍下。當膀胱上。按單徐兩言。頗似有理。黃帝<line/>
霧漚之論。不可舍棄。意者。有有形。對膀胱之三焦。<line/>
不必泥於三字。亦有霧漚無形之三焦。依扁鵲之<line/>
說。三處分排耶。三焦旣在腑列則有形。余故疑有<line/>
形之三焦一。而無形之三焦三耳。且藏精繫胞。有<line/>
<line/>
<페이지 number="ITKC_MO_0577A_A258_410D"/>器然後可也。若無形則命門。一小塊肉。安得停貯<line/>
包育哉。然旣曰繫胞。則又有一胞若膀胱者。繫于<line/>
命門。號胞門。所謂奇恒之府也。然則不可強以三<line/>
焦爲有形也。脉經則不以三焦爲命門之腑。而胞<line/>
門子戶。廼其腑也。</단락>
<단락 align="left" indent="0">以五臟位次而言之。脾居中央。以腹之部內言之。腎<line/>
居中央。自蔽骨鳩尾。至毛際曲骨。皆腹也。臍恰居<line/>
中間直北。與腎相望。大抵人之初成形。河車先凝。<line/>
其中一莖突生。是爲臍蔕。臍蔕中。有一點精血。是<line/>
爲腎。次第爲脾爲肝。是腎與臍。相爲表裡對冲也。</단락>
<단락 align="left" indent="0"><페이지 number="ITKC_MO_0577A_A258_411A"/>臍蔕中。先生腎旣成形。解娩而臍蔕始乾落。比如果<line/>
蓏結實。先生蔕而具花瓣。蔕端已含如粟大實。實<line/>
旣爛熟。蔕始謝矣。</단락>
<단락 align="left" indent="0">甲乙經曰。腎者。引也。能引氣通于骨髓。左傳。鄧三甥<line/>
勸鄧君殺楚文王曰。若不早圖。後君噬齊。註。齊臍<line/>
同。按腎非獨引氣通骨髓。亦能引臍爲對位也。臍<line/>
直與腎齊位。故字從齊也。</단락>
<단락 align="left" indent="0">臟腑皆禀五行。其發榮亦各具五行。如肺屬皮毛。毛<line/>
之燥銳。似金。心屬血脉。血之色赤似火。脾主土。𦘺<line/>
肉似之。肝主木。筋膜似之。腎主骨髓。髓象水也。此<line/>
<line/>
<페이지 number="ITKC_MO_0577A_A258_411B"/>正禀也。然亦莫不居一而具四。如肺毛之燥銳。禀<line/>
金之正也。其竪直似木。其色黑似水。其尖森似火。<line/>
其長養似土。以類推之。無不然也。</단락>
<단락 align="left" indent="0">有賦與之定。故腎有命門。有運用之竗。故臍爲神闕。</단락>
<단락 align="left" indent="0">鳳山民業農。目不知文。而粗通訓民正音。家有小學<line/>
諺解。欣然合于心。凡行止言語。準此爲之。與妻相<line/>
約。出入必相拜。敬對跪坐。日讀諺解。鄕隣共嘲笑<line/>
大駭。目之狂病。或指爲餓死法。猶堅定不搖。夫鳳<line/>
山海陬也。自昔俗麁厲。強力悍性。服農賈。尤健者<line/>
習控大弓。取武擧。稱讀書者葢罕焉。是民素無見<line/>
<line/>
<페이지 number="ITKC_MO_0577A_A258_411C"/>聞。忽感心。自飭躬於粗鹵之中。不亦卓哉。</단락>
<단락 align="left" indent="0">江界白生。銀冶也。製釵環刀室。較族匠精巧。必整冠<line/>
跪坐。椎鑄之。不貳價。糊口而止。亦不勞煩。有時拱<line/>
手發浩歌。聲激越。夜必著書。或哦詩錄于冊。無汲<line/>
汲之求。戚戚之憂。其隱於匠者歟。彼衆匠。朝夕同<line/>
厥業。安知其人乎哉。</단락>
<단락 align="left" indent="0">廣州古邑閔生者。養生家也。老而骨癯。勁稜如瘦鶴。<line/>
自言童子時善啖飯。膨脹而猶不已。醫言日减一<line/>
匙。積漸久之。只數匙而不覺飢。及年踰二十。仍讀<line/>
修鍊之書。有時不食。然氣虛則病加於平人。故數<line/>
<line/>
<페이지 number="ITKC_MO_0577A_A258_411D"/>匙常食外。或乏氣。啖棗柿數枚。或酒數勺。不病矣。<line/>
亦導引吐納。甞曰。鶴能導任脉之氣。故一擧千里<line/>
而不飢。吾學此也。有二子。亦敎其術云。</단락>
<단락 align="left" indent="0">郭玉者。三和人。盲也。性聦敏。日往書堂。使人讀小學。<line/>
端坐而聽。成誦無滯。能踐履。事其母。誠孝備至。又<line/>
甞學卜曰。易者。卜之宗也。亦聽以知其理誦其言<line/>
也。聞歌笛轟嘲。則喜色。見乎衣巾。抵掌快笑。眞盲<line/>
之豪也歟。</단락>
<단락 align="left" indent="0">任希壽。故承旨瑋子也。小字芾男。眉目娟秀如婦人。<line/>
文藝夙就。畵尤通神。年十七死。有傳神帖三卷。皆<line/>
<line/>
<페이지 number="ITKC_MO_0577A_A258_412A"/>一時名士像也。年幼未嘗多見人士。其父遭艱時。<line/>
達官來吊。希壽從座右窃識之。又行路逢聞人。輒<line/>
貌。家貧不能具丹靑。率以漫墨設色。皆若寫生。姜<line/>
豹菴世晃。自寫其眞。屢易本不稱意。乃就希壽。希<line/>
壽於顴頰間。略加數筆。絶似之。姜大歎服。元洗馬<line/>
繼孫。嘗言李彦瑱之詩與任希壽之畵。可謂近世<line/>
第一云。噫。彦瑱亦二十七死。才固不祥也。甚矣。</단락>
<단락 align="left" indent="0">金洪器學修鍊者也。年可五十餘。而貌甚淸臞。平生<line/>
未嘗近色。有一子。葢一媾而生者也。性喜遊山水。<line/>
不數日在家。日行數百里。而鞋若新。暑不汗。寒不<line/>
<line/>
<페이지 number="ITKC_MO_0577A_A258_412B"/>粟。噉飯數匙。可支數日。然不食油醬魚肉。嘗齎十<line/>
文錢。入金剛山。數月乃返。猶餘數錢。夜半起坐。振<line/>
動骨節。磔磔有聲。好與名僧遊。其入上乘者曰。首<line/>
座曇和。舊居太白。今注星州。素不解字。而臨經講<line/>
說。無不通曉。跣足行大雪中。有尙彦師者。亦龍象<line/>
之䧺也。方卓錫金剛。故洪器亦欲往與結交。然家<line/>
貧妻子爲累。不成其志爲恨云。</단락>
<단락 align="left" indent="0">刑曹書吏池受衍者。習禮學人也。成士執大中。與之<line/>
親。士執甞曰。談古禮如指諸掌。以至家禮以後。儀<line/>
文之多誤。慨然興嘆。綽有古人風。又歷擧閭巷間<line/>
<line/>
<페이지 number="ITKC_MO_0577A_A258_412C"/>奇士。金維城能詩。平生不看盛唐以後書。尹有城<line/>
固竆讀書。深居不出。敬栗谷書。如魯齋之於小學。<line/>
崔景燮博學能文。雙坐廛金姓者。曉達兵家。洞口<line/>
內笠匠某。病僂而善詩云。</단락>
<단락 align="left" indent="0">順天松廣寺。有土窟可容一身。僧作戶開閉。有趙生<line/>
者。老而奇。常戴葛中。背負書帙。來留其中。僧時與<line/>
一飡。日夜窮究其書。人莫測也。有時擔書出去。莫<line/>
知其跡。忽又翛然而來。人號曰土窟趙生。噫。其隱<line/>
君子歟。後聞僧證旿言。趙生善欺人。</단락>
<단락 align="left" indent="0">卞弼才。忠州優人也。自弼才。溯其祖凡六世孝子。弼才<line/>
<line/>
<페이지 number="ITKC_MO_0577A_A258_412D"/>之子年若干歲。天性近道。動遵䂓矩。儼如老成。異<line/>
哉。</단락>
<단락 align="left" indent="0">忠州洪有輔子快宗。幼有慧性。欲博觀書籍。長者禁<line/>
之。快宗年八歲。忽不在所在。凡二日。廼於藏書樓<line/>
中得之。恣觀書籍。仍忘其飢。自此文學夙成。冬月<line/>
之朝。忽見籬間。有瘦僧蹲踞于地。渾身曉霜皚皚。<line/>
仍呼入室中。煮粥與之。僧言譚灑落。無所不通。與<line/>
快宗相上下。甚相得也。時快宗年十三歲也。凡一<line/>
宿僧起去。於宿處落一紙。有詩曰。距海丹峯路八<line/>
千。飛飛應向彩雲邊。小僧亦是人間物。將見襄陽<line/>
<line/>
<페이지 number="ITKC_MO_0577A_A258_413A"/>下馬年。其辭未知何語也。或言其兒之前程歟。未<line/>
可知也。快宗今十六歲云。</단락>
<단락 align="left" indent="0">愼敦行。山陰縣吏子也。幼就學於山陰愼侍直。文才<line/>
夙成。學行又高。年旣壯。見士夫。必拜於廳下。士夫<line/>
爲之敬待。嘗擧初試。上京赴會試。將錄名。同事人<line/>
書幼學臣愼敦行。敦行見之。急改之曰貢生臣。人<line/>
或詰其固執。敦行曰。幼學。士夫所稱也。我鄕民也。<line/>
安可不正其名。以欺吾<문자효과 type="격자"/>君乎。其言行皆類此。</단락>
<단락 align="left" indent="0">西湖金娘。夙慧能文。家貧。傭丐於村舍。年二十三。猶<line/>
未嫁。甞於一室。與其母寢。丁亥春。強暴來侵。娘斫<line/>
<line/>
<페이지 number="ITKC_MO_0577A_A258_413B"/>指染血。書鼠牙穿屋蛾命撲燈八字。投水而死。經<line/>
三日浮。顔色如生。</단락>
<단락 align="left" indent="0">丙戌七月。日本渡海船淹沒。百餘人死之。惟一梢工。<line/>
見船磔然將解。急入艙底。負造果樻纏於肩。而已<line/>
舟拆。遂乘一板而浮。詳見舟覆始末。譯官玄某與<line/>
其孫一僕一。又有同行數人。同乘一板。玄某之孫<line/>
忽墜水死。年十七也。玄某大叫一聲。仍氣絶。其僕<line/>
被髮發喪。擗踊大哭。繫玄某尸於板上。恐其沉也。<line/>
同載人。以其板窄難容。割其繫。推尸于海。僕力弱<line/>
不能挽。梢工板風引急過。不見其畢竟之如何。梢<line/>
<line/>
<페이지 number="ITKC_MO_0577A_A258_413C"/>工連飡造果。凡幾日。還泊東萊。噫。玄氏之僕。忠而<line/>
知禮也。梢工亦有智也。</단락>
<단락 align="left" indent="0">朴鵬逵。吏曹書吏之子也。早孤。有志於學。甞假病藥<line/>
之說。以自箴曰。賤疾心狹而多窒。氣躁而不固。陽<line/>
溢而亢。貌峭而乖。智昏而有蔽。神滯而露拙。或銳<line/>
進而鮮根持。或溺玩而喪本實。重以行僻而趍險。<line/>
自眩於神奇。自稍長。微有其祟。不至甚矣。自勝冠<line/>
以後。諸症漸增。動靜語嘿之間。種種發作。已成痼<line/>
疾。及今不治。將不可復爲。伏願良師。特發奧訣。調<line/>
溫凉之劑。適平峻之性。君臣佐使補瀉惟宜。快去<line/>
<line/>
<페이지 number="ITKC_MO_0577A_A258_413D"/>病根。以成完人。千萬幸甚。自命藥曰矯氣反性丸。<line/>
弘毅，恭和，通鍊，敦樸，平易各五兩。右五材采于無<line/>
極之中。和以浩然之氣。方寸器。鍊養大膽一部。江<line/>
漢水陶濯。去滓糊丸。麤拳大。秋陽曝乾。淸明湯嚼<line/>
下不拘時。吾家心溪。甞遇於宮村金直齋家。</단락>
<단락 align="left" indent="0">山房隨筆。載薛制機言。有賀自長沙移鎭南昌者啓<line/>
云。夜醉長沙。曉行湘水。難敎檣燕之留。朝飛南浦。<line/>
暮捲西山。來聽佩鸞之舞。上巳請客云。三月三日。<line/>
長安水邊多麗人。一觴一咏。會稽山陰修稧事又<line/>
云。良辰美景賞心樂事。四者難幷。崇山峻嶺茂林脩<line/>
<line/>
<페이지 number="ITKC_MO_0577A_A258_414A"/>竹。羣賢畢至。此是縛乕手段。不可多得。我國沈齊<line/>
賢乞酒啓有曰。月白風淸良夜何。天朗氣淸是日<line/>
也。亦用此法甚妙。</단락>
<단락 align="left" indent="0">萇弘死於蜀三年。血化爲碧。意血非化碧者。碧卽寶<line/>
也。漢宣帝時。方士言。益州有金馬碧雞。可<주석 id="D007" type="난외주">登</주석>祀而<line/>
致。顔師古注。金形如馬。碧形如雞云。葢碧蜀産也。<line/>
偶得碧而爲血所化歟。</단락>
<단락 align="left" indent="0">宋岳珂著桯史。甞未知桯字之義。按說文。桯牀前几<line/>
也。</단락>
<단락 align="left" indent="0">南遂安玉。癸未。以製述官入日本。牛窓井潛持百韻<line/>
<line/>
<페이지 number="ITKC_MO_0577A_A258_414B"/>律求和。時適夜矣。<주석 id="D008" type="난외주">時鞰</주석>。二更始草。手不停筆。篇訖。<line/>
雞未鳴矣。潛驚其神速。使行未及江戶。詩已先到<line/>
矣。江戶松田老人。年八十餘。自言四與於儐會。問<line/>
申靑泉安否。時鞰。臨席和其詩曰。四閱天西博望<line/>
浮。靈光獨立海中州。白楊已宿靑泉墓。霜髮重迎<line/>
本願樓。松田爲之垂涕。時鞰又和曰。四十六年前<line/>
度客。盡將花筆記仙樓。<주석 id="D009" type="난외주">松</주석>凄然而止。林信言世掌<line/>
文職。騃而自用。使行遅速。係於回答書。而書出於<line/>
其手。一行深以爲慮。適信言書記久保泰亨者。以<line/>
文事見。時鞰和其詩曰。林君獨掌裨諶命。早向公<line/>
<line/>
<페이지 number="ITKC_MO_0577A_A258_414C"/>門彩筆橫。泰亨書牘尾以示曰。謹以誠意歸。傳於<line/>
大學頭。未幾回答書來。使行速<주석 id="D010" type="난외주">發</주석>。鞰有力焉。文章<line/>
之動人如此。而時鞰之才。誠不可及也。成士執與<line/>
南。同入日本。目見其事。爲余言之如此。時鞰南字<line/>
也。靑泉。申維翰號也。</단락>
<단락 align="left" indent="0">西北隅石墻。余溲處也。墻有香鼠穴。香氣外漏。每溲<line/>
時。掘鼠爲腊之心必生。旋思殺物爲戒。日日如是<line/>
而未快去也。勉之不已。今才斷却殺心。寂然不起。<line/>
此不屑之機心。於大處。能勉否乎。噫。</단락>
<단락 align="left" indent="0">陶菴講學寒泉。每淸朝。諸生冠帶。齊會於庭槐下。行<line/>
<line/>
<페이지 number="ITKC_MO_0577A_A258_414D"/>相揖禮。向堂肅竢。先生謁祠而出。坐於堂。諸生始<line/>
上堂。先生。乃高聲誦義理之心傾刻不存人道息。<line/>
凡三遍。諸生肅然恭聽。始次第講小學詩經訖。又<line/>
各以日課。或庸學論孟。或濂洛諸書。講學廼罷。又<line/>
各修其日講說以進。則先生。手自塗抹。整頓以賜。<line/>
日日如是。</단락>
<단락 align="left" indent="0">柳下洪世泰。嘗與<주석 id="D011" type="난외주">陸</주석>虎龍爲友。每謂虎<주석 id="D012" type="난외주">謂</주석>曰。汝名呼<line/>
之甚不吉。急改之也。虎龍後竟伏誅。柳下老來。手<line/>
自刪定其詩。枕中貯白銀七十兩。甞誇視諸門生<line/>
曰。此後日刊吾集資也。汝輩識之。噫。文人好名。自<line/>
<line/>
<페이지 number="ITKC_MO_0577A_A258_415A"/>古而然也。今人人雖爛誦其詩。柳下耳朶已朽。安<line/>
能聽之。旣歸之後。雖繡裝玉刻。不可喜也。雖火燔<line/>
水壞。不可怒也。寂然無知。又何論其喜怒哉。何不<line/>
生前。把銀作七十塊。沽猪肉白酒。爲七十日喜歡。<line/>
緣以澆其一生枯膓也。然梅月堂作詩輒投水。近<line/>
日李彦瑱。生前焚半藁。死後殉葬半藁。與此翁雖<line/>
異。其不畏泯滅與圖不朽。亦可任他所好而已。何<line/>
必譽瑜而毁玦哉。</단락>
<단락 align="left" indent="0">栗谷生於江陵烏竹軒。擊蒙要訣手草尙在。三淵詩<line/>
曰。几閣猶留要訣草。試看心畫揔精神。</단락>
<단락 align="left" indent="0"><페이지 number="ITKC_MO_0577A_A258_415B"/>余有辨急之性。每務寬裕。然見不是處。不覺峭露。旋<line/>
又悔愧。急觸事端萌兆時。猛以寬厚含包等字。念<line/>
念鎭心。頃刻則都無事。受用甚廣。然預防極難。余<line/>
晝夜猛省者也。</단락>
<단락 align="left" indent="0">凡痰病。活呑細川魚。一次三二十箇。日二三度。五六<line/>
日。積痰皆解云。</단락>
<단락 align="left" indent="0">伋字。說文無它義。只曰人名。孔伋字子思。無乃伋字<line/>
有思之義耶。孔子弟子燕伋。亦字思。則伋有思義<line/>
丁寧也。秦火以後。字義湮滅。葢不勝矣。</단락>
<단락 align="left" indent="0">古人名字。皆有意義。以孔門諸弟言之。說文。淵字回<line/>
<line/>
<페이지 number="ITKC_MO_0577A_A258_415C"/>水盤旋貌。則顔子名字。葢取此。蒧同點。小黑也。黑<line/>
則欲其白也。故曾蒧，奚容蒧。俱字晳。狄黑。亦字晳。<line/>
噲。喉也。顔噲字子聲。樂欬字。亦子聲。哆。張口貌。張<line/>
不可以不斂。故漆雕哆。字子斂。坤卦曰。括囊無咎。<line/>
括有包容之義。故南宮括。字子容。路可以由。故季<line/>
路名由。顔無繇字路。里可以處。故后處字子里。此<line/>
其大槩也。其餘滅明之子羽。高柴之子羔之類。義<line/>
不可通者。多在焚書中故也。</단락>
<단락 align="left" indent="0">近世茂朱民。於山缺處。得石匣。中有鐵椎。刻曰。漢元<line/>
梵回。今在龍山趙某家。雖剝落。甚精巧。人或以爲<line/>
<line/>
<페이지 number="ITKC_MO_0577A_A258_415D"/>漢人姓名。然漢時本無梵字。縱有之。漢物。安得匣<line/>
埋於茂朱耶。意者。望氣人厭勝之類。且符呪。有元<line/>
梵會莫等文。此亦無乃其流耶。或是道詵無學輩<line/>
之所爲耶。天地間不可知之事甚多。</단락>
<단락 align="left" indent="0">敬易衰於至親近處。故禮尤別於閨門。生民之大防<line/>
也。今俗於夫婦。甚無禮節。一醮之後。渾無拜揖。至<line/>
叔嫂相拜。妻則在嫂列而偃然不拜。是豈禮也。中<line/>
國亦有此風。沈龍江文雅鄕約曰。鄕俗于禮文病<line/>
繁。惟夫婦最略。或至有經年不相揖拜者。狎故也。<line/>
豈知禮在狎處。尤不可少。只觀初親迎至合巹。於<line/>
<line/>
<페이지 number="ITKC_MO_0577A_A258_416A"/>諸禮。何所不備。乃日久而遂忘之耶。</단락>
<단락 align="left" indent="0">近日覺日課讀書。有四益。廣博精微。通達古昔。資輔<line/>
志才不與焉。一。畧略飢時。讀聲倍朗潤。味其理趣。<line/>
不覺其飢也。二。稍寒時讀。氣隨聲而流轉。軆內適<line/>
暢。足以忘寒。三。憂慮惱心時讀。眼與字投。心與理<line/>
湊。千思萬念。有時消除。四。病咳時讀。氣通不觸。漱<line/>
聲頓已也。如其不暖不寒不飢不飽。心地和悅。軆<line/>
幹康安。加之以燈紅窓白。書帙精覈。几席明潔。則<line/>
可不勝其讀矣。况兼之以志高才達。年少氣健之<line/>
子。不讀復何爲哉。凡吾同志。勉之勉之。</단락>
<단락 align="left" indent="0"><페이지 number="ITKC_MO_0577A_A258_416B"/>日授童子書。早起飮啖而讀。則口鈍不成讀。不以則<line/>
倍利快。屢<주석 id="D013" type="난외주">識</주석>屢然。意食氣壅滯淸明之氣而然也。</단락>
<단락 align="left" indent="0">磁石之與鐵相感。捷於影響。余甞持磁石。搖之於子<line/>
午盤上數尺。則盤中鐵隨而旋甚異。其覆以琉璃。<line/>
無罅隙可通氣而如此。試握在拳中而搖之。亦然。<line/>
又深藏石於木樻中試之。亦然。又以石硯隔盤以<line/>
匱試之。亦感應甚速。數客在座。莫究其理。異哉。此<line/>
不過一誠字。</단락>
<단락 align="left" indent="0">史記酷吏傳。杜周爲廷尉二千石。繫者。新古相因。不<line/>
减百餘人。郡吏。大府擧之廷尉。一歲至千餘章。章<line/>
<line/>
<페이지 number="ITKC_MO_0577A_A258_416C"/>大者連逮證案數百。小者數十人。遠者數千。近者<line/>
數百里。此數十始下人字。數千不下里字。好文法<line/>
也。</단락>
<단락 align="left" indent="0">聖人經書。已經孔子手定。後人不可任自增削。只檢<line/>
校篇卷。按覈字義。敬守而勿失。不害爲聖門忠臣。<line/>
後世摸擬經書。甚非宜也。晉廣陵相孔衍。刪漢魏<line/>
諸史。取其美詞典言。纂漢魏尙書二十六卷。隋秘<line/>
書監王邵。錄開皇仁壽時事。尋其義例。皆準尙書<line/>
王仲淹續經意。倣此而爲之。朱子譏其捃拾兩漢<line/>
以來文字言語之陋。功名事業之卑。依倣六經。強<line/>
<line/>
<페이지 number="ITKC_MO_0577A_A258_416D"/>而躋之二帝三王之列云者。切中其病。夫漢雖不<line/>
及三代。猶可言也。彼魏隋簒奪。何與於典謨誓命<line/>
哉。且仲淹有修餙之工。雖不量力。自爲刪述猶可<line/>
說也。彼孔衍王邵。果何人哉。然我甞見世說評李<line/>
卓吾。又敢譏朱子之責仲淹。何哉。晉著作郞樂資。<line/>
米戰國策及太史書。撰春秋後傳。其始以周貞王。<line/>
續前傳。魯哀公後至<주석 id="D014" type="난외주">王赧</주석>入秦。又以秦文王之繼<line/>
周。終於二世之滅。合成卅卷。此書雖未知經。亦摸<line/>
倣而其傳也。則亦何害哉。雖立經而筆法乖舛。則<line/>
亦取畫虎之誚耳。朱子綱目。直擬經傳而甚正大。<line/>
<line/>
<페이지 number="ITKC_MO_0577A_A258_417A"/>羅景綸以爲獜當再出。非虛語也。後世持論正直<line/>
者。連修綱目可也。如我國李氏玄錫所撰<문자효과 type="격자"/>皇明<line/>
綱目。亦恐不博耳。自有中國之眞儒起而秉筆。抽<line/>
名山秘藏。采天下之稗官野錄名賢文集。編摩是<line/>
非。綱擬經。目依傳。以成一家。必有可觀。生於偏邦。<line/>
書種不繼。只以明紀，編年通紀，記事本末等數種。<line/>
編成正史。恐多踈畧耳。然其立書法。凜然可敬。陳<line/>
于陛曰。五經易禮之外。詩書春秋皆可續。如祖父<line/>
在前有所著述。使其子孫能承其意而衍續之。則<line/>
爲祖父者。喜悅之不暇云。余以爲聖人之言爲經。<line/>
<line/>
<페이지 number="ITKC_MO_0577A_A258_417B"/>代非三代。人非孔子。則皆非經也。上天下地。往古<line/>
來今。經自經而已。不可續也。無限病根。從續經二<line/>
字出。春秋屬於史。故若有賢人。則代代從其法可<line/>
也。詩則采詩之法已亡。世愈下。軆製判異。且博而<line/>
難精。不可摸倣。若從朱子之言則可也。朱子答鞏<line/>
仲至書曰。古今詩凡三變。自漢魏以上。爲一等。自<line/>
晉宋間顔謝以後。下及唐初。爲一等。自沈宋以後<line/>
定著律詩。下及今日。又爲一等。然自唐初以前爲<line/>
詩者。固有高下。而法猶未變。至律詩出而後。詩之<line/>
與法。始皆大變。無復古人之風矣。甞欲抄取經史<line/>
<line/>
<페이지 number="ITKC_MO_0577A_A258_417C"/>韻語下及文選漢魏古詞。以盡郭景純陶<주석 id="D015" type="난외주">淵</주석>之作。<line/>
自爲一篇。而附三百篇楚辭之後。以爲詩之根本<line/>
準則。又於其下二等之中。擇其近於古者。各爲一<line/>
篇。以爲羽翼輿衛。其不合者則悉去之。不使接於<line/>
耳目。入於胸次。要使方寸之中。無一字世俗言語<line/>
意思。則其爲詩不期於高遠而自高遠矣。禮則代<line/>
有典章。各自爲書。亦不可摸三禮。明主良臣。可以<line/>
斟酌。易則揚子太玄，司馬潛虛。各立名目。州部卝<line/>
刃。似涉摸擬耳。</단락>
<단락 align="left" indent="0">詩雖少技。取意甚廣。三百篇。感發懲創尙矣。至唐律<line/>
<line/>
<페이지 number="ITKC_MO_0577A_A258_417D"/>出而意思慘憺。如束濕薪。有古心者。頗欝欝不樂。<line/>
楊仲弘云。凡作唐律。起處要平直。承處要舂容。轉<line/>
處要變化。結處要淵永。上下要相聯。首尾要相應。<line/>
最忌俗意俗字俗語俗韻。用工二十年。始有所得。<line/>
噫。此商鞅法也。詩人不可措手足矣。人巧旣極。天<line/>
機顧安所活潑哉。忌四俗。眞藥石。然二十年勞精。<line/>
可憐其心。應如掬泥丸矣。未知楊仲弘詩。果何如<line/>
哉。似不及杜少陵。嗚呼。少陵不如是跼蹐矣。</단락>
<단락 align="left" indent="0">余軆羸弱。凡百事爲。或過分則汗流息喘。親知及族<line/>
黨尊丈愛我。或戒文思太銛利。務作久遠質厚語。<line/>
<line/>
<페이지 number="ITKC_MO_0577A_A258_418A"/>或戒劬書太勞。務少撙節。醫家。勸多服補中益氣<line/>
湯。或勸多讀養生書。學導引吐納法。尹聖文甞曰。<line/>
子骨淸文淸心淸。爲子憂之。今見骨格比前日少<line/>
勁。憂暫釋矣。余每自笑三淸。非余本色。下得三弱<line/>
字似好矣。成士執甞曰。骨少肉多者。無名有福。肉<line/>
少骨多者。有名無福。子其戒之。余每感諸公慮我<line/>
甚勤。時作叩齒闔眼法。多得利益。又看書逢奧義<line/>
難解。背熱頭痒。心地煩促。則拋而不思。夜讀不過<line/>
三更。無味則止。安步而行。不出三四十里。食不至<주석 id="D016" type="난외주">藿</주석><line/>
亂。又守古人四不出。避風如避箭之戒。且不食河<line/>
<line/>
<페이지 number="ITKC_MO_0577A_A258_418B"/>豚羹無名菌。不涉敗橋春氷。不臨危崖斷壑。把筆<line/>
不作危險悖惡語。又每畏酒狂色鬼之甚惑也。斯<line/>
其大畧也。然諸公何不以心地上事戒之乎。余於<line/>
古得二人以事之。孫公談圃曰。林英年七十。氣貌<line/>
不衰。或問何術致此。英曰。但平生不會煩惱。明日<line/>
無飯喫亦不憂。事至則遣之釋然。不留胸中。石林<line/>
燕語曰。文潞公致仕。年幾八十。神宗問卿攝生。亦<line/>
有道乎。對無它。但能任意自適。不以外物傷和氣。<line/>
不敢做過當事。酌中恰好卽止。</단락>
<단락 align="left" indent="0">漢挐山新晴之日。遙望江南界。則申方天外。有山如<line/>
<line/>
<페이지 number="ITKC_MO_0577A_A258_418C"/>火。脫松江府金山界而浙商所傳也。山東界戌亥<line/>
間。且有島嶼而不可識也。</단락>
<단락 align="left" indent="0">磨兜堅三字。見酉陽雜俎。朱子論之。宋濂甞作銘。葢<line/>
愼勿言之意也。而如古金人三緘也。余甞書其下<line/>
曰。湛人聦根。嗇吾慧竇。揭于壁。諸書皆作堅。雜俎<line/>
作鞬。</단락>
<단락 align="left" indent="0">靉靆。今之眼鏡也。南藥泉自少時。着眼鏡。至老反不<line/>
用。而眼不少昏。盖少者可用。</단락>
<단락 align="left" indent="0">一日與徐汝五。言處謗之道。汝五曰。無根之謗。無所<line/>
傷也。土塑木偶。有何知識。然饒舌者。必指摘其面<line/>
<line/>
<페이지 number="ITKC_MO_0577A_A258_418D"/>曰。目如許。口如許。紛紛談說。而木偶土塑無傷。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>時</주석명>
							<주석내용>時下落其字</주석내용>
						</주석항목>
						<주석항목 id="D002" type="난외주">
							<주석명>莊</주석명>
							<주석내용>藏</주석내용>
						</주석항목>
						<주석항목 id="D003" type="난외주">
							<주석명>赦</주석명>
							<주석내용>螫</주석내용>
						</주석항목>
						<주석항목 id="D004" type="난외주">
							<주석명>餙</주석명>
							<주석내용>飭</주석내용>
						</주석항목>
						<주석항목 id="D005" type="난외주">
							<주석명>輩</주석명>
							<주석내용>背</주석내용>
						</주석항목>
						<주석항목 id="D006" type="난외주">
							<주석명>當</주석명>
							<주석내용>當下落思曰字</주석내용>
						</주석항목>
						<주석항목 id="D007" type="난외주">
							<주석명>登</주석명>
							<주석내용>祭</주석내용>
						</주석항목>
						<주석항목 id="D008" type="난외주">
							<주석명>時鞰</주석명>
							<주석내용>時鞰。玉之字也</주석내용>
						</주석항목>
						<주석항목 id="D009" type="난외주">
							<주석명>松</주석명>
							<주석내용>松下落田字</주석내용>
						</주석항목>
						<주석항목 id="D010" type="난외주">
							<주석명>發</주석명>
							<주석내용>發下落時字</주석내용>
						</주석항목>
						<주석항목 id="D011" type="난외주">
							<주석명>陸</주석명>
							<주석내용>睦</주석내용>
						</주석항목>
						<주석항목 id="D012" type="난외주">
							<주석명>謂</주석명>
							<주석내용>龍</주석내용>
						</주석항목>
						<주석항목 id="D013" type="난외주">
							<주석명>識</주석명>
							<주석내용>試</주석내용>
						</주석항목>
						<주석항목 id="D014" type="난외주">
							<주석명>王赧</주석명>
							<주석내용>赧王</주석내용>
						</주석항목>
						<주석항목 id="D015" type="난외주">
							<주석명>淵</주석명>
							<주석내용>淵下落明字</주석내용>
						</주석항목>
						<주석항목 id="D016" type="난외주">
							<주석명>藿</주석명>
							<주석내용>霍</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A258_401A" 연계종료="ITKC_MO_0577A_A258_418D"/>
						<연계항목 type="번역문" 연계시작="ITKC_BT_0577A_0500_000_0010" 연계종료="ITKC_BT_0577A_0500_000_0010"/>
					</연계정보>
				</레벨4></레벨3></레벨2></레벨1></아이템>