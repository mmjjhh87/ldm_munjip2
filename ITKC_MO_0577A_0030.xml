<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0030" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A257_056A"/>靑莊館全書卷之三 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0030_010" type="문체" 자료생성일="2006-11-30">
				<메타정보>
					<제목정보>
						<제목>嬰處文稿[一]</제목>
					</제목정보>
				</메타정보>
			
<레벨4 DCI="ITKC_MO_0577A_0030_010_0010_2006_A257_XML" id="ITKC_MO_0577A_0030_010_0010" type="최종정보" 자료생성일="2006-11-30">
					<메타정보>
						<제목정보>
							<제목>西湖烟月篇序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">西湖有淸士。貌秀而心潔。好讀書以自樂。人不知吾<line/>
獨知之。又敬愛焉。沈君平甫是也。昔余弱冠。僑於江<line/>
湖。平甫少於吾三四年。爲隣以居。自謂氣味之相適。<line/>
見輒談古事。又吟哦焉。它事不知也。余去年春。移家<line/>
<line/>
<페이지 number="ITKC_MO_0577A_A257_056B"/>木覓山下。多病不出門。今往見。其詩格古而韻長。今<line/>
世此道之絶久矣。盍寫之篇。平甫笑曰。惟君其序之。<line/>
遂題淸士西湖烟月篇。勉之哉。吾豈獨知之。辛巳上<line/>
巳。完山李明叔。序。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_056A" 연계종료="ITKC_MO_0577A_A257_056B"/>
						<연계항목 type="번역문" 연계시작="ITKC_BT_0577A_0030_010_0010" 연계종료="ITKC_BT_0577A_0030_010_0010"/>
					</연계정보>
				</레벨4>
<레벨4 DCI="ITKC_MO_0577A_0030_010_0020_2006_A257_XML" id="ITKC_MO_0577A_0030_010_0020" type="최종정보" 자료생성일="2006-11-30">
					<메타정보>
						<제목정보>
							<제목>茶溪詩文序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">士之衣布帶韋。茹糗啜糟。偃蹇於蓬蒿之下。不汲汲<line/>
於名利者爲難。有志於古人。以文章自娛者。亦爲難。<line/>
持道學中正之見。不爲衆慾所驅馳者。尤爲難見。旣<line/>
志於文章。又以道學自衛者。此尤最難見者也。吾同<line/>
宗有正夫者。幼失怙。而能有志于文與學。家貧不以<line/>
<line/>
<페이지 number="ITKC_MO_0577A_A257_056C"/>爲病。務古人自期。守之以正。斷之以理。余甞聞其名。<line/>
不得見其面。雖不得見其面。其願交之誠。常在于中<line/>
也。今年孟秋。邂逅於南磵之堂。初見其貌。瞿瞿若不<line/>
勝其衣也。試與之語。果爾博又簡。有大理焉。余於是<line/>
心醉而師友之。又論文章。不駸駸乎雕繪之末。以和<line/>
平純雅爲大旨。余又躍如也。猶以但聞其語。不見其<line/>
發之以爲書者爲恨。請之見。正夫曰。小有製作。隱而<line/>
自好。不願顯於人。今子樂吾。吾示之子。不惜焉。余受<line/>
以讀。果爾如其言。以平和純雅爲大旨也。其詩淸簡<line/>
幽婉。得風人之旨。其詞賦古而潔。其文有和正平溫<line/>
<line/>
<페이지 number="ITKC_MO_0577A_A257_056D"/>奇奧典雅之軆。余於是歎曰。有德者其有言乎。此吾<line/>
所謂偃蹇於蓬蒿之下。旣以文章自娛。又以道學自<line/>
衛者歟。其眞見之。尤最難也。君子哉。是人。吾舍此。孰<line/>
與遊哉。正夫其勖而進焉。今書其卷。以志吾之於正<line/>
夫有厚意也。辛巳八月。序。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_056B" 연계종료="ITKC_MO_0577A_A257_056D"/>
						<연계항목 type="번역문" 연계시작="ITKC_BT_0577A_0030_010_0020" 연계종료="ITKC_BT_0577A_0030_010_0020"/>
					</연계정보>
				</레벨4>
<레벨4 DCI="ITKC_MO_0577A_0030_010_0030_2006_A257_XML" id="ITKC_MO_0577A_0030_010_0030" type="최종정보" 자료생성일="2006-11-30">
					<메타정보>
						<제목정보>
							<제목>送朴叔遊緜州序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">汝秀氏。西海豪士。南遊于緜。緜距京九百里。山川麗。<line/>
人物秀。恨未之從而遊。余自幼。志于古。甞欲歷觀名<line/>
山川。求異人者以遊。生今二十一歲。不出百里外。但<line/>
奇氣盤欝於胷中而願未遂。人有說名山川異人者。<line/>
<line/>
<페이지 number="ITKC_MO_0577A_A257_057A"/>輒喜聞之。汝秀氏其爲我訪諸十室之邑。亦有忠信<line/>
者。况九百里。豈獨一二人。又人跡之不到。必有奇山<line/>
水可隱居。北歸之日。其告我曰。某鄕某士。有某行。某<line/>
州有某山。可結廬以讀書。吾雖不親到。若覩也。適吾<line/>
願。若五音之諧于磬。心焉恰恰。奚必親覩。爲汝秀氏<line/>
其爲我訪諸。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_056D" 연계종료="ITKC_MO_0577A_A257_057A"/>
						<연계항목 type="번역문" 연계시작="ITKC_BT_0577A_0030_010_0030" 연계종료="ITKC_BT_0577A_0030_010_0030"/>
					</연계정보>
				</레벨4>
<레벨4 DCI="ITKC_MO_0577A_0030_010_0040_2006_A257_XML" id="ITKC_MO_0577A_0030_010_0040" type="최종정보" 자료생성일="2006-11-30">
					<메타정보>
						<제목정보>
							<제목>餞辛巳序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">歲云暮矣。頻瞻北斗之回杓。夜如何其。忽驚南城之<line/>
擊柝。魚欲振陟氷之鬣。蛇已沒赴壑之鱗。惟其檢思<line/>
邈之菴名。屠蘇割腐。讀荊楚之歲記。膠牙<주석 id="D001" type="난외주">僻</주석>邪。雖家<line/>
<line/>
<페이지 number="ITKC_MO_0577A_A257_057B"/>家共守歲之歡。亦人人有流年之感。是以飛騰暮景。<line/>
堪悲杜工部之盍簪。蕭索東風。誰憐蘇內翰之剪綵。<line/>
問今夕其何夕。童幼之歡雖深。實增年而減年。老大<line/>
之懷不少。耿如別故人於千里。靑熒之燭影方長。悵<line/>
乎迎新春於五更。悠揚之鍾聲最遠。然惟普天歡樂。<line/>
宴歲功之遂成於二陽。匝地喧嘩。賀星<주석 id="D002" type="난외주">記</주석>之周回於<line/>
三始。而况幸際昇平於家國。奈無燕喜於弟兄。秩初<line/>
宴而散紅牙。爭傳呼於五百。拜高堂而祝黃髮。竟進<line/>
壽於八千。喜舞綵於斑斕。堪誇慈母手中之線。笑把<line/>
鏡而怊悵。不問丈夫鬢邊之絲。靈花臻祥。痴欲賣於<line/>
<line/>
<페이지 number="ITKC_MO_0577A_A257_057C"/>今夜。鬼丸<주석 id="D003" type="난외주">僻</주석>惡。貧可除於明年。所慨家君遠遊。詠西<line/>
海而瞻慕。阿叔濶阻。想南州而馳懷。佳辰難陪。春樹<line/>
之祝徒永。遠方所歎。竹林之會惟稀。玆迺値浪仙祭<line/>
詩之辰。聊以續子瞻餞歲之句。且夫處白屋而思大<line/>
庇。望丹闕而獻微誠。願萬邦之屢豊。曰暘曰雨曰寒<line/>
曰燠。祝<문자효과 type="격자"/>九重之遐壽。如陵如崗如阜如山。嗚呼。年<line/>
來去以有期。奚歎壯歲之添齒。物終始其相謝。秪竢<line/>
新德之潤身。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>僻</주석명>
							<주석내용>辟</주석내용>
						</주석항목>
						<주석항목 id="D002" type="난외주">
							<주석명>記</주석명>
							<주석내용>紀</주석내용>
						</주석항목>
						<주석항목 id="D003" type="난외주">
							<주석명>僻</주석명>
							<주석내용>辟</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_057A" 연계종료="ITKC_MO_0577A_A257_057C"/>
						<연계항목 type="번역문" 연계시작="ITKC_BT_0577A_0030_010_0040" 연계종료="ITKC_BT_0577A_0030_010_0040"/>
					</연계정보>
				</레벨4>
<레벨4 DCI="ITKC_MO_0577A_0030_010_0050_2006_A257_XML" id="ITKC_MO_0577A_0030_010_0050" type="최종정보" 자료생성일="2006-11-30">
					<메타정보>
						<제목정보>
							<제목>雪夜文會詩序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">壬午二月十五夜會者。鄭氏子城，南氏汝修<line/>
<line/>
<페이지 number="ITKC_MO_0577A_A257_057D"/>汝華。鷄旣鳴。命余序之。</단락>
<단락 align="left" indent="0">淸讌高堂。古人所以秉燭。狂歌半席。志士爲之擊壺。<line/>
白雪陽春。久渾淆於下里。淸湍脩竹。長莾沒於空山。<line/>
如小石之在山。嗟大塊之勞我。樂琴書於暇日。只自<line/>
喜乎茶熟香淸。視軒冕於浮雲。亦奚恤乎鍾鳴漏盡。<line/>
于時也。圓月始展。誦希逸之詞賦淸新。微雪乍零。想<line/>
道<주석 id="D001" type="난외주">蘊</주석>之詩思飄逸。太守行部。雖無問於洛陽。良友乘<line/>
舟。亦有訪於剡曲。匪曰較才於戰白。聊可慰意於拭<line/>
靑。郊<주석 id="D002" type="난외주">瘦</주석>島<주석 id="D003" type="난외주">寒</주석>。雖同工而異曲。陳遲秦速。各短律與長<line/>
篇。諸君子風流妙年。擧皆如金如錫。嘯歌半世。任彼<line/>
<line/>
<페이지 number="ITKC_MO_0577A_A257_058A"/>呼馬呼牛。甫里先生寒厨之杞菊無𧏮。鍾山隱士曉<line/>
帳之猿鶴自如。僕逕開蓬蒿。幸相隨於二仲。形如土<line/>
木。羞共列於七賢。任流出於性情。興而比也。見沕合<line/>
於聲氣。書庸識哉。追繼金谷勝遊。列書字姓。留爲紫<line/>
閣故事。詳記年時。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>蘊</주석명>
							<주석내용>韞</주석내용>
						</주석항목>
						<주석항목 id="D002" type="난외주">
							<주석명>瘦</주석명>
							<주석내용>寒</주석내용>
						</주석항목>
						<주석항목 id="D003" type="난외주">
							<주석명>寒</주석명>
							<주석내용>瘦</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_057C" 연계종료="ITKC_MO_0577A_A257_058A"/>
						<연계항목 type="번역문" 연계시작="ITKC_BT_0577A_0030_010_0050" 연계종료="ITKC_BT_0577A_0030_010_0050"/>
					</연계정보>
				</레벨4>
<레벨4 DCI="ITKC_MO_0577A_0030_010_0060_2006_A257_XML" id="ITKC_MO_0577A_0030_010_0060" type="최종정보" 자료생성일="2006-11-30">
					<메타정보>
						<제목정보>
							<제목>孝暇襍稿序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">坡山子携其集。請名於完山子。完山子思之三日。迺<line/>
以濃墨禿毫。大書其巓曰孝暇襍稿。善事父母之爲<line/>
孝。孝而有餘力之爲暇。有餘力而之詩也之文也。述<line/>
之而載於策。是之爲襍稿。孝烏可一日無哉。文章乃<line/>
<line/>
<페이지 number="ITKC_MO_0577A_A257_058B"/>其餘事爾。虎雖有皮斑斑。無其乙。安得施其威也。龍<line/>
雖有鱗燦燦。無其珠。安得行其神也。人而無孝。雖有<line/>
郁郁之文章。亦安所稱其德哉。故君子先修乎孝。修<line/>
乎孝而百行具。百行具而發之爲文章。必和而悅。澹<line/>
而靜。讀之。使人藹藹然滋其善心也。如其先才華而<line/>
後行實。其爲言也雖炳炳烺烺。理俱邪。不足以服於<line/>
人。坡山子年幼冲。志孝順。每日東方欲明。適父母所。<line/>
下氣怡聲。問安否。退而歸。端坐斂膝。志氣方旺。讀聖<line/>
賢書一兩篇。沉潛皷舞。有樂於心而自不能已者。誦<line/>
韓歐文。咏陶杜詩。其蓄之中而發之外者。大而爲序<line/>
<line/>
<페이지 number="ITKC_MO_0577A_A257_058C"/>記。小而爲律絶。高吟朗誦。樂斯之深。少焉婢報飯侍<line/>
饌而歸。如朝之爲。日旣入。昏定而歸。如晝之爲。篇旣<line/>
成。每使完山子讀而評之。此其所孝之暇。述詩文而<line/>
爲襍稿者也。完山子申言曰。坡山子先於行而後於<line/>
才。乃其言和而悅。澹而靜。不獨炳炳而烺烺也。坡山<line/>
子坡山子。毋使失虎之乙龍之珠。時壬午月建子庚<line/>
午。完山子。撰。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_058A" 연계종료="ITKC_MO_0577A_A257_058C"/>
						<연계항목 type="번역문" 연계시작="ITKC_BT_0577A_0030_010_0060" 연계종료="ITKC_BT_0577A_0030_010_0060"/>
					</연계정보>
				</레벨4>
<레벨4 DCI="ITKC_MO_0577A_0030_010_0070_2006_A257_XML" id="ITKC_MO_0577A_0030_010_0070" type="최종정보" 자료생성일="2006-11-30">
					<메타정보>
						<제목정보>
							<제목>迎春序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">壬午十二月二十二日。明年癸未之春日也。一氣迺<line/>
至。天地山澤草木禽蟲。咸與爲春。春日之始爲春日。<line/>
<line/>
<페이지 number="ITKC_MO_0577A_A257_058D"/>才一日之間爾。夫人者亦物中之一類。而最靈者也。<line/>
雖與萬物同其春。而亦有所不同者焉。豈獨以隩者<line/>
析。欝者暢。慘者舒。塞者通。枯者滋。蟄者蠢。乃可謂同<line/>
其春哉。此同之一段。安足道最靈。而亦有所不與之<line/>
同者乎。若夫菜盤以甞新。土牛以送寒。亦假借之習。<line/>
苟簡之俗。安所益吾人心與身哉。蘧大夫。行年五十<line/>
而知四十九年之非。如以一年較蘧大夫之平生。今<line/>
二十二日之昨日。卽蘧大夫四十有九之年。今二十<line/>
一日之明日。卽蘧大夫恰滿五十之年。人非聖人。孰<line/>
無其過。知非遷善。其在此一日之間乎。且夫時之春。<line/>
<line/>
<페이지 number="ITKC_MO_0577A_A257_059A"/>卽人之仁。知非遷善。其爲仁之始乎。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_058C" 연계종료="ITKC_MO_0577A_A257_059A"/>
						<연계항목 type="번역문" 연계시작="ITKC_BT_0577A_0030_010_0070" 연계종료="ITKC_BT_0577A_0030_010_0070"/>
					</연계정보>
				</레벨4>
<레벨4 DCI="ITKC_MO_0577A_0030_010_0080_2006_A257_XML" id="ITKC_MO_0577A_0030_010_0080" type="최종정보" 자료생성일="2006-11-30">
					<메타정보>
						<제목정보>
							<제목>嬰處稿自序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">藁曰嬰處。稿之人其嬰處乎。曰。藁之人。男子之踰冠<line/>
者。曰嬰處。非藁之人。而藁獨曰嬰處可乎。曰。是近乎<line/>
自謙。而迺自贊者。曰否。嬰之夙者。當自贊曰長者。處<line/>
之慧者。當自贊曰丈夫。未聞男子而踰冠者。反以嬰<line/>
處自贊也。遂自述曰。昔。題藁之首篇曰。何異嬰兒之<line/>
娛以弄。宜如處女之羞自藏。是寔近自謙。而寔自贊<line/>
者昭矣。維余自童子日。性無它所好。能嗜文章。亦不<line/>
能善文章。惟嗜也。故雖不能善。有時著文章自娛。又<line/>
<line/>
<페이지 number="ITKC_MO_0577A_A257_059B"/>不喜浮誇。恥向人要名譽。人或誚其怪。葢余夙弱多<line/>
疾。不能勤讀。誦習固陋。無師友以敎導。家貧不藏書。<line/>
無以長知。見嗜雖深。其爲學。亦可悶也。夫嬰兒之娛<line/>
弄。藹然天也。處女之羞藏。純然眞也。玆豈勉強而爲<line/>
之哉。嬰兒歲四五及六七。日以弄爲事。揷鷄翎。吹葱<line/>
葉。爲官人戱。排豆列俎。規旋矩步。爲學宮戱。咆吼踴<line/>
躍。睜目掀爪。爲彪子狻猊戱。從容揖遜。登堂陟階。爲<line/>
賓主接對戱。篠爲驂。䗶爲鳳。針爲釣。盆爲池。凡耳目<line/>
所接。莫不學效焉。方其天然自得也。幡然笑。翩然舞。<line/>
嗚嗚然宛喉而歌時乎。而𢞣然啼。忽然咷。作無故悲<line/>
<line/>
<페이지 number="ITKC_MO_0577A_A257_059C"/>變化日百千狀。莫知其爲而爲也。處女自始鞶絲。至<line/>
于笄。雍容閨閤。禮防自持。饋饌縫織。非母儀不遵。行<line/>
止言笑。非姆敎不服。夜燭行晝。扇擁垂雲。羅掩霧縠。<line/>
肅穆如朝廷。絶遠如神仙。羞不讀夭桃死麕之詩。恨不<line/>
說文君蔡姬之事。非姨姑娣妹之親。不與之坐同筵。<line/>
䟱親戚自遠方來者。父母命使之見。隨兄弟強施拜。<line/>
背燈面壁。羞不自勝。有時遊中門內。遙聞跫咳響。走<line/>
深藏。不自暇。噫。嬰兒乎。處女乎。孰使之然乎。其娛弄<line/>
果人乎。其羞藏果假乎。藁之人。著文章。不要見。其亦<line/>
類是也。夫磨一丸煤。揮三寸管。掇菁華。拾瓊瑤。其寫<line/>
<line/>
<페이지 number="ITKC_MO_0577A_A257_059D"/>胷。如畵工欣暢欝悒。合幷暌離。嘯歌笑罵。山水之明<line/>
媚。書畵之奇古。雲霞雪月之繁麗皎潔。花草蟲禽之<line/>
靚鮮叫翔。一於是發之。獨其性不猛厲。不作乖激憤<line/>
戾狠愎誚謗之語。亦不以不自滿。輒壞棄之甲之乙<line/>
之丹之綠之。籤而帙之。囊而檢之。枕藉而提携之。贊<line/>
頌而諷歌之。親之如朋友。愛之如兄弟。皆自適性靈。<line/>
不足照它人眸。甞不幸爲客探胠。對面聆贊譽聲。色<line/>
忽頳。過遜讓。心嵲屼不能安。客旣去。愧隨以深。反自<line/>
怒。欲投水火無惜也。怒稍已。復自笑曰。昔緘之箱。猶<line/>
不固。迺<주석 id="D001" type="교감주">裏</주석>十重紙。用金鑰鎖木龕。忽正色而誓曰。今<line/>
<line/>
<페이지 number="ITKC_MO_0577A_A257_060A"/>後若爲人索奪。當投水火。固無惜也。咄其亦怪之流<line/>
乎。然惡敢以滅裂齷齪。螢爝微明。蹄涔餘滴。肆然自<line/>
驕。衒媒無恥。誇矜不遜。妄以爲吾前旣無。吾後何有。<line/>
以取識者之誚哉。自古善於文章者。無不傲然高大。<line/>
妬者四起。橫遭謗毁。坐此蹇滯。甚至喪身名辱父母。<line/>
况不能善者哉。吁其可畏也已。吁其可畏也已。余旣<line/>
於娛弄羞藏。兼有之以自贊。娛弄。嬰兒也。長者不爲<line/>
嗔。羞藏。處女也。外人無敢議。嗟乎。或責余以廣求人<line/>
自炫燿者。雖諷規之深切。恐懼愈深。藏悔愈堅。或責<line/>
余以只自娛不與人共者。獨不爲辨。固自如也。雖戒<line/>
<line/>
<페이지 number="ITKC_MO_0577A_A257_060B"/>謹詳審。以嬰兒處女自居。猶不免人誚責。恧哉恧哉。<line/>
然若不以此自居。其誚謗惡可勝道哉。復自慰曰。娛<line/>
之至者。莫如乎嬰兒。故其弄也。藹然天也。羞之至者。<line/>
莫如乎處女。故其藏也。純然眞也。人之嗜文章。至娛<line/>
弄至羞藏者。亦莫如乎余。故其藁曰嬰與處。或曰。凡<line/>
嗜之者。善之者也。子其果善之而故自謙也歟。曰。請<line/>
以食喩。夫宰夫之供綺饌也。封熊之掌。翰音之跖。鯉<line/>
尾猩唇。金<주석 id="D002" type="난외주">薤</주석>玉膾。雜薑桂。和鹽梅。烹熬適時。酸醎合<line/>
味。獻之于公侯。莫不嗜而不飫。夫公侯雖知嗜綺饌。<line/>
安知供綺饌。如宰夫之善乎。余之所嗜。其亦與公侯<line/>
<line/>
<페이지 number="ITKC_MO_0577A_A257_060C"/>之所嗜同乎。淹醋當酸。漬醬當醎。雖公侯。亦粗知是<line/>
也。余之粗知著文章。當類此也。安在其故自謙而不<line/>
自贊歟。然則嬰與處。無爲丈夫爲婦人之日乎。遂哂<line/>
曰。雖爲丈夫爲婦人。其天之藹然。眞之純然。至白頭<line/>
固自若也。尙章執徐日躔大梁之次糓雨。序。</단락>
						</내용>
					</본문정보>
					<주석정보>
						<주석항목 id="D001" type="교감주">
							<주석명>裏</주석명>
							<주석내용>裹</주석내용>
						</주석항목>
						<주석항목 id="D002" type="난외주">
							<주석명>薤</주석명>
							<주석내용>虀</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_059A" 연계종료="ITKC_MO_0577A_A257_060C"/>
						<연계항목 type="번역문" 연계시작="ITKC_BT_0577A_0030_010_0080" 연계종료="ITKC_BT_0577A_0030_010_0080"/>
					</연계정보>
				</레벨4>
<레벨4 DCI="ITKC_MO_0577A_0030_010_0090_2006_A257_XML" id="ITKC_MO_0577A_0030_010_0090" type="최종정보" 자료생성일="2006-11-30">
					<메타정보>
						<제목정보>
							<제목>送李仲五讀書北漢序</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">序跋類</분류내용>
								<분류내용 type="중분류">序類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">余於文。嗜無所不至。惟歐陽文忠文最焉。於山水。嗜<line/>
無所不至。惟北漢百濟王故都最焉。盈天地間。文與<line/>
山水者。非歐陽北漢而止。不徒嗜。嗜惟最。不其取大<line/>
方之笑哉。是有由。余素陋寡聞。生二十二歲。始從隣<line/>
<line/>
<페이지 number="ITKC_MO_0577A_A257_060D"/>人。獲窺歐公文。讀而大樂。輒誇向人。私以爲嗜之。不<line/>
終身弛也。不耐淸羸。靜杜衡門。步屧所到。遠不過十<line/>
里。歲辛巳秋。共南君子休，汝修。齎粻携手。始步入北<line/>
漢山中。遊十二寺。心欣欣如有得。總三日而歸。猶有<line/>
惜別意。或自以爲天下之山水萃於斯。夜往往有北<line/>
漢夢。至于今然也。是見之也始。故其嗜之也最焉。今<line/>
年冬十月。友人李仲五携歐公文。上北漢。爲歲暮課<line/>
讀計。適與余夙所最嗜者幷符焉。且請余偕往。余雖<line/>
欲樂從之。每冬寒。輒患慈母病以熬煎。於今縱未發。<line/>
其憂慮不少弛。未甞斯須離也。空山靜寂。燈火靑熒。<line/>
<line/>
<페이지 number="ITKC_MO_0577A_A257_061A"/>吾身雖不到。其思想或相來往。仲五亦境與神會。端<line/>
居潛默。細細焉想之哉。普光法堂藻井。有辛巳遊三<line/>
人字姓。其至今無𧏮否。幸拂蛛網。如覿吾三人面也。<line/>
嗟乎。子休遭喪。汝修南遊。三人者落落不易合矣。仲<line/>
五於三人者。皆友善。愴與我同之。文之慷慨者。莫歐<line/>
公若也。山水之淸曠者。莫北漢若也。讀歐文。舍北漢。<line/>
奚之。噫。仲五之讀。其亦得所也歟。癸未陽月二十有<line/>
五日。友人。序。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_060C" 연계종료="ITKC_MO_0577A_A257_061A"/>
						<연계항목 type="번역문" 연계시작="ITKC_BT_0577A_0030_010_0090" 연계종료="ITKC_BT_0577A_0030_010_0090"/>
					</연계정보>
				</레벨4>
<레벨4 DCI="ITKC_MO_0577A_0030_010_0100_2006_A257_XML" id="ITKC_MO_0577A_0030_010_0100" type="최종정보" 자료생성일="2006-11-30">
					<메타정보>
						<제목정보>
							<제목>野餒堂記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">野餒誰號。吾友白永叔自號也。吾見永叔。奇偉之士。<line/>
<line/>
<페이지 number="ITKC_MO_0577A_A257_061B"/>何故自處其鄙夷。我知之矣。凡人見脫俗不羣之士。<line/>
必嘲而笑曰彼人也。顔貌古樸。衣服不隨俗。野人哉。<line/>
語言質實。行止不遵俗。餒人哉。遂不與之偕。擧世皆<line/>
然。其所謂野餒者。獨行于于。歎世人之不我與也。或<line/>
悔而棄其樸。或愧而棄其質。漸趨于薄。是豈眞野餒<line/>
哉。野餒之人。其亦不可見矣。永叔古樸質實人也。不<line/>
忍以質慕世之華。以樸趨世之詐。崛強自立。有若遊<line/>
方外之人焉。世之人羣謗而衆罵。乃不悔野。不愧餒。<line/>
是可謂眞野餒哉。孰知之。吾能知也。然則野餒云者。<line/>
世人之所鄙夷。吾之所期於君也。向吾所謂自處其<line/>
<line/>
<페이지 number="ITKC_MO_0577A_A257_061C"/>鄙夷者。激乎心而言也。永叔以爲吾知其心。請其說。<line/>
書而歸之。幸以此示巧其言令其色者。必笑且詈曰。<line/>
作此者。尤野餒哉。吾何慍也。辛巳月建寅庚申。寒棲<line/>
幽人。書。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_061A" 연계종료="ITKC_MO_0577A_A257_061C"/>
						<연계항목 type="번역문" 연계시작="ITKC_BT_0577A_0030_020_0010" 연계종료="ITKC_BT_0577A_0030_020_0010"/>
					</연계정보>
				</레벨4>
<레벨4 DCI="ITKC_MO_0577A_0030_010_0110_2006_A257_XML" id="ITKC_MO_0577A_0030_010_0110" type="최종정보" 자료생성일="2006-11-30">
					<메타정보>
						<제목정보>
							<제목>漸齋記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">永叔旣字其楣曰漸。仍求其說于余。余詢曰漸之爲<line/>
室名。子心樂而自取歟。先生長者。命之以爲號歟。有<line/>
旨哉。其眞永叔號也。非重厚寬舒之人。不足當。卦序<line/>
曰艮者。止也。物不可以終止。故受之以漸。又曰。緩進<line/>
爲漸。進以序。不越次。所以緩也。余以爲天下之萬類<line/>
<line/>
<페이지 number="ITKC_MO_0577A_A257_061D"/>萬事。不出乎有終始焉。有本末焉。外乎此。吾未見其<line/>
成就也。吾甞拱手斂容。舒舒以步。入乎門。進乎庭。陟<line/>
乎階。升乎堂。然後奠乎席。儼然端坐。休休而言。其言<line/>
必有理。是日用威儀之終始本末也。無遑急迫蹙之<line/>
意。緩進不越次。斯可見如異乎玆。冠帶<주석 id="D001" type="난외주">褐</주석>被。步趨挑<line/>
撻。不但有顚沛躓蹶之患。必不時而笑。不度而言。漸<line/>
之義斯蔑焉。可不大懼也哉。世未有不正其心。欲身<line/>
修家齊者也。自小學進于大學。亦由乎斯焉。不獨是<line/>
然也。古聖賢千言萬語。誘掖於人。訓誨於後者。究其<line/>
用心。亦不外於此。嗚呼。永叔有心者。旣號曰漸。又請<line/>
<line/>
<페이지 number="ITKC_MO_0577A_A257_062A"/>我闡其義。其立志豈淺劣也哉。如不以我爲妄。盍試<line/>
之日用細微之事乎。幸爲我拱手斂容。舒舒以步入<line/>
門升堂如法。休休而言。旣久必有所得。子必曰明叔<line/>
不妄人也。吾試之而如斯乎。吾亦從以喜曰。永叔勉<line/>
之哉。願成其末與終。如不從。必整色以箴曰。永叔何<line/>
其淺也。漸之義安在。小大學次第之言掃如也。子必<line/>
聳然而懼。幡然而改乎不乎。吾於此。决妄言與不妄<line/>
言也。辛巳六月初六日。記。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>褐</주석명>
							<주석내용>裮</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_061C" 연계종료="ITKC_MO_0577A_A257_062A"/>
						<연계항목 type="번역문" 연계시작="ITKC_BT_0577A_0030_020_0020" 연계종료="ITKC_BT_0577A_0030_020_0020"/>
					</연계정보>
				</레벨4>
<레벨4 DCI="ITKC_MO_0577A_0030_010_0120_2006_A257_XML" id="ITKC_MO_0577A_0030_010_0120" type="최종정보" 자료생성일="2006-11-30">
					<메타정보>
						<제목정보>
							<제목>守眞軒記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">余讀守眞子燭臺之說。至人皆以巧取于物。物亦以<line/>
<line/>
<페이지 number="ITKC_MO_0577A_A257_062B"/>巧用於人。未甞不歎息也。又至余雖生於斯世。所好<line/>
在古非今也。亦不覺贊頌之不已焉。守眞子之所以<line/>
爲守眞。斯足以知之矣。夫事物之近乎巧者。流以爲<line/>
詐。詐者眞之反也。且守眞子。生於斯世。志甞好古焉。<line/>
好於古者。必取樸與素。維樸與素。非今之所好。而亦<line/>
巧與詐之相反者也。其好古而取樸素者。捨乎眞而<line/>
安所守歟。此余所以讀其文而知之乎守眞子之爲<line/>
守眞也。守眞子旣以斯爲號。復題其軒。爲守眞之軒。<line/>
甚矣。猶恐其眞之不能守。題其軒而寓目也歟。然斯<line/>
須之暇。其或趨巧詐而外馳。亦或違樸素而內<주석 id="D001" type="난외주">淪</주석>。是<line/>
<line/>
<페이지 number="ITKC_MO_0577A_A257_062C"/>假焉而非眞焉也。失之而非守之也。失之與假。斯易<line/>
焉。守之與眞。斯難焉。請子易其難而難其易哉。如有<line/>
人升子之軒。瞻軒之題。入子之室。見子之言行若多<line/>
巧詐。器用若不樸素。人必詰之曰。言行多巧詐。其所<line/>
謂守其眞乎。器用不樸素。其所謂守其眞乎。子何以<line/>
應之。然其貌瞿瞿乎若不勝其衣。其言吶吶乎若不<line/>
出其口。察其貌與言。可以審夫心與行。惡可慮其名<line/>
實之不相副哉。如不相副。余當以燭臺之說。質於子。<line/>
究其言之不難而行之不易焉。龍集壬午一陽月。鶴<line/>
上村夫。記。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>淪</주석명>
							<주석내용>渝</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_062A" 연계종료="ITKC_MO_0577A_A257_062C"/>
						<연계항목 type="번역문" 연계시작="ITKC_BT_0577A_0030_020_0030" 연계종료="ITKC_BT_0577A_0030_020_0030"/>
					</연계정보>
				</레벨4>
<레벨4 DCI="ITKC_MO_0577A_0030_010_0130_2006_A257_XML" id="ITKC_MO_0577A_0030_010_0130" type="최종정보" 자료생성일="2006-11-30">
					<메타정보>
						<제목정보>
							<제목><페이지 number="ITKC_MO_0577A_A257_062D"/>八分堂記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">主人之室楹凡四。且欝濕。客不頻至。至亦語不移時。<line/>
卽揖去。非意亹亹相洽然者。來不再。室之陋。乃如是。<line/>
夫主人性拙儉不暇憂。晝兀坐。夜安寢。意自適。與華<line/>
屋同。主人之安分。亦如是。夫冬寒盛風刮入隙。燈搖<line/>
搖然不定。妨照字。用素屛隔十之七。三居其外。七居<line/>
其內。內自寢處焉。器用書帙。貯其外。主人猶不以低<line/>
<주석 id="D001" type="난외주">挾</주석>嘆。杜門讀古人書不輟。客有來者。入戶欲擧手揖。<line/>
屛將觸其額。客盱衡而嘲主人曰。隘哉主人。昔吾囑<line/>
子以廣其室。今不能廣之。乃反隔之。子居澗濱。名屋<line/>
<line/>
<페이지 number="ITKC_MO_0577A_A257_063A"/>以蟬殼橘皮。志其小。此室亦奚名。主人笑曰。八分之<line/>
堂。曰奚居。曰吾且小遲。子當自求。客沉吟少間。東顧<line/>
而笑曰。其此壁乎篆二楷八。是爲八分。今子書揭焉<line/>
名之意。其此壁乎。曰否否。奚在其名屋之小。更求焉。<line/>
客頗囁嚅。乃言曰。屛之外餘幾尺地。若十之二。屋之<line/>
名。斯在焉。主人乃粲然曰。屛之外十之三。屋之名非<line/>
七分。安在其八分。曰。然。何居乎名。主人於是太息曰。<line/>
余不佞。非以屋之大小焉爲名。今若慕其大矣。當名<line/>
之以泰山之室。若慰其小矣。當名之以秋毫之室。是<line/>
譎詭怪僻。君子不取焉。且蟬殼橘皮。心愛夫高潔芳<line/>
<line/>
<페이지 number="ITKC_MO_0577A_A257_063B"/>香。不徒慕而慰之。夫數之滿爲十。而百而千萬億及<line/>
秭。皆不逃乎十之數焉。人之初降。天與其衷。無不有<line/>
十分之性善。曁乎壯大。爲氣質拘。湎外物。淪本性。惡之<line/>
勢駸駸。垂八九分。其去十分者幾希。若王莾，楊廣。元<line/>
㐫大惡。小人之無忌憚。是惡之滿十分者。彼亦初豈<line/>
無善之十分者哉。但爲惡日甚。日亡其善。夫如是。安<line/>
得不大懼。常人者。有善與惡互五分者焉。有善與惡<line/>
互四分六分者焉。善之七分八分。至于十分。在進之<line/>
如何爾。朱夫子曰。顔子去聖人九分九釐。邵先生曰。<line/>
君實九分人。是皆論亞聖大君子之斷案實錄焉。亞<line/>
<line/>
<페이지 number="ITKC_MO_0577A_A257_063C"/>聖與大君子。猶不滿一釐一分。其十分者難矣哉。然<line/>
到十分。只欠一釐一分。與常人較。其亦難矣哉。余不<line/>
佞其或善與惡互五分者。若能恥爲小人。至死爲善。<line/>
幸庶幾到六分七分乎。其否乎。若八分者。去九分只<line/>
一分。余不佞烏乎敢。烏乎敢。然以五分。跂九分。奈僭<line/>
踰何。以五分居六分七分。奈立志不高何。孟子曰。余<line/>
何人。舜何人。余不佞。遜而不敢焉。周子曰。聖希天。賢<line/>
希聖。士希賢。余不佞。若或士而希賢者乎。其然乎。仰<line/>
而慕之。跂而及之。不高不卑。雍容周旋於七分九分<line/>
之間者。非八分而何。余不佞。奚暇憂欝濕低狹。以廣<line/>
<line/>
<페이지 number="ITKC_MO_0577A_A257_063D"/>其居哉。客莫隘余之室。幸求余之志。客曰。敬聞命。余<line/>
之揣子淺哉。客去。遂記而藏諸古篋。時尙章執徐上<line/>
巳。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>挾</주석명>
							<주석내용>狹</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_062D" 연계종료="ITKC_MO_0577A_A257_063D"/>
						<연계항목 type="번역문" 연계시작="ITKC_BT_0577A_0030_020_0040" 연계종료="ITKC_BT_0577A_0030_020_0040"/>
					</연계정보>
				</레벨4>
<레벨4 DCI="ITKC_MO_0577A_0030_010_0140_2006_A257_XML" id="ITKC_MO_0577A_0030_010_0140" type="최종정보" 자료생성일="2006-11-30">
					<메타정보>
						<제목정보>
							<제목>玉瓢齋記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">瓠之半爲瓢。最器之儉。而善於盛水。貧者易得以用。<line/>
觀許由顔淵。可知也。後世鑿楠瘤藤癭。範牛革。髹而<line/>
丹之。象半瓠。強名爲瓢。是豈眞瓢哉。然俗皆以瓢呼<line/>
之。無異名。如鴟夷。偏提軍持撲滿。耆老髫𩫷。旣呼之<line/>
以瓢。賢俊蠢痴。亦呼之以瓢。不獨眞瓢可以瓢呼也。<line/>
然則石劉，金鑄，土陶，草織凡物之可器而象半瓠者。<line/>
<line/>
<페이지 number="ITKC_MO_0577A_A257_064A"/>安往而非瓢哉。天山呂佐伯。志潔食貧。家無長物。有<line/>
占蓄玉瓢一枚。色水蒼。前小尖若桃核。指彈之。韻淸<line/>
越。窈而遠。使人心滌滓穢。宜佐伯之愛而蓄焉。其大<line/>
可容水半升。佐伯酌淸泉。日漱其齒。而沃其喉。佐伯<line/>
意君子歟。玉惟君子愛之。瓢惟君子之貧者。亦能安<line/>
而作器用。佐伯貧而蓄玉瓢。其爲君子。不可以辭焉。<line/>
佐伯甞有言曰。余觀古今人。無賢愚。咸有室名。或誇<line/>
而揚之。或謙而抑之。紛然昌熾。無或得中。余也愚而<line/>
無所善。不宜有室名。縱欲名其室。將誇而揚之。吾性<line/>
不樂焉。將謙而抑之。無才德可以謙。欲用吾飮水之<line/>
<line/>
<페이지 number="ITKC_MO_0577A_A257_064B"/>器。爲玉瓢之齋。君其敎我。余於是賢其志。而爲之勉<line/>
曰。士生于世。貧不可羞也。許由顔淵。古之君子之最<line/>
名。而貧又甚焉者也。瓢飮無累。遁世樂道。人到于今。<line/>
想慕其淸風。其視貪饕貨利。富而無恥者。羞惡困乏。<line/>
貧而無守者。其輕重高下何如也。且盍觀乎玉之溫<line/>
潤而澤。縝密而栗。以自追琢。人以爲玉之爲瓢。甚華<line/>
侈。非貧者所當有也。是徒知貧者之無長物。不知君<line/>
子之有所比德瓢。若<imghj href="KC06857"/>金珠鏤鳳鸞。貧者不宜蓄。而<line/>
君子之所不取。今玆瓢。雖許由顔淵。必不以侈斥。酌<line/>
而飮之。與眞瓢同。何者以其玉也。佐伯無惑乎此而<line/>
<line/>
<페이지 number="ITKC_MO_0577A_A257_064C"/>彌進之。勿以貧失其所守。尙章執徐律中姑洗哉生<line/>
明。完山後人。記。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_063D" 연계종료="ITKC_MO_0577A_A257_064C"/>
						<연계항목 type="번역문" 연계시작="ITKC_BT_0577A_0030_020_0050" 연계종료="ITKC_BT_0577A_0030_020_0050"/>
					</연계정보>
				</레벨4>
<레벨4 DCI="ITKC_MO_0577A_0030_010_0150_2006_A257_XML" id="ITKC_MO_0577A_0030_010_0150" type="최종정보" 자료생성일="2006-11-30">
					<메타정보>
						<제목정보>
							<제목>陽厓記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">海包納<주석 id="D001" type="난외주">三</주석>億三萬三千五百五十九水。水葢屬陰而<line/>
惟海陽。其象乎八部八柱八埏八紘八極之互內外<line/>
者。皆不逃乎東南西北四位之外也。東果屬陽乎哉。<line/>
而南較極矣。周天三百六十五度十二宮二十八宿<line/>
之所羅列爲經緯者。皆生于日。爲陽之榮也。北斗司<line/>
命。爲天樞柄。陽又陽也。凡天地之數。分釐絲忽億兆<line/>
京秭。皆莫不黃鍾以生之。黃鍾者。九數也。迺陽之成<line/>
<line/>
<페이지 number="ITKC_MO_0577A_A257_064D"/>歟。距漢師西而南百里。巨海粘天。䧺府介於旁。號曰<line/>
南陽。海旣陽矣。地又曰南之陽。不其陽太赫赫乎。有<line/>
里焉。曰斗九。海而南之陽。陽旣盛矣。里又曰斗之九。<line/>
不其陽太炎炎乎。其村正南嚮。日恒暖炙。是謂陽地<line/>
之村。有崖陡起峭絶。日之光偏受焉。我舅氏合以名<line/>
之曰陽<주석 id="D002" type="난외주">崖</주석>。厓又巖巖竦立。有陽之象也。海而南之陽。<line/>
里而斗之九。陽旣爀爀且炎炎矣。村與崖。又各以陽<line/>
名。厓更有陽之象。不其亢於陽乎。立天地之道。曰陽<line/>
與陰。有日必有月。有火必有水。有長必有消。有盈必<line/>
有虧。日焉而不月。月焉而不日。火焉而不水。水焉而<line/>
<line/>
<페이지 number="ITKC_MO_0577A_A257_065A"/>不火。長焉而不消。消焉而不長。盈焉而不虧。虧焉而不<line/>
盈。天地之道墮矣。凡玆者。陽與陰幷其行。不獨立之。<line/>
大全也。今夫陽亢矣。無有一陰。己乎獨立。豈不懼也<line/>
哉。計一歲。晴暘雨曀。孰居多。計一月。一日言笑宴樂<line/>
憂患疾疹。孰居多。古昔以來。治與亂。多者爲誰。戴大<line/>
圓。履大方。君子者小人者。孰爲多而孰爲少也。噫。夫<line/>
吉與善。恒不足。㐫與惡。恒有餘。廓哉太虛。窅而難問。<line/>
惟當循天往復。順受其命。毋敢疾怨爾。假使貪戀長<line/>
生。無少須臾病且死。其可得乎。余也淺薄。雖不得大<line/>
道之原。然竊甞以爲芸芸穰穰。參天地而爲人者。統<line/>
<line/>
<페이지 number="ITKC_MO_0577A_A257_065B"/>乎爲君子而無一小人。是無傷也。凡爲君子者。自修<line/>
正吾身心始。大而忠信孝敬。微而動靜云爲。萬善具<line/>
足。雖無絲毫惡。是無傷也。上古之世。十日五日風雨<line/>
一之。民物煕皥。能善而壽。不幸有一小人爲惡。朝廷<line/>
屛之。鄕黨棄之。惟恐一惡之在己。銘之以盤盂。儆之<line/>
以韋弦。是所謂封屋之治。經曰。惠迪吉。從逆㐫。猶影<line/>
響。又曰。作善。降之百祥。作不善。降之百殃。然則反亂<line/>
㐫。爲治吉。亦在夫修之如何爾。是吾所謂生天地間<line/>
者。無一小人。無絲毫惡。皆無傷也。如其援陰陽而乘<line/>
之。無奈陽屬於善而獨立者耶。今立四通九達之道。<line/>
<line/>
<페이지 number="ITKC_MO_0577A_A257_065C"/>終年閱來且去者。日累千萬。其修善而爲君子者。凡<line/>
幾何。且南陽者。海之濱也。土瘠民貧。其生所資。但魚<line/>
漁鹽煮爾。故其俗強狠薄惡。善欺誑。好事訟。挾詩書<line/>
而誦先王者。百才一二。嗟哉。我舅氏。不忍汩汩於俗<line/>
習之若狂。矯之而爲善。且其子相洪始弱冠。能恥爲<line/>
小人。性愼重。好讀書。期於君子。何其壯也。咄君子之<line/>
爲善。其亦難也已。夫一日而起子時止亥時。一月而<line/>
起朔日止晦日。合推之以一歲。起於元朝止於除夕。<line/>
當細檢吾身。所以爲君子小人陽與陰之間爾。事上<line/>
也。御下也。待人也。言語也。飮食也。行步也。果純乎善<line/>
<line/>
<페이지 number="ITKC_MO_0577A_A257_065D"/>歟。純乎惡歟。或善多而惡少歟。惡多而善少歟。純乎<line/>
善。甚幸焉。是陽之純如者。純乎惡。甚不幸焉。是陽之不<line/>
純如者。陽不勝陰。<주석 id="D003" type="난외주">甚</주석>不幸焉。是惡多而善少者也。惟<line/>
善多而惡少者。是陰不勝陽。是始雖少幸。終不幸者<line/>
也。善居九。惡居一。亦非君子人。斯非吾所謂陽之獨<line/>
立而且純如者。善與惡。其機甚危。君子以之懼。心惕<line/>
惕。雖早夜爲善。特立獨行。死而後已。愈往而愈恐其<line/>
不純乎也。以其吾身雖獨善。奈衆人之不善何。是其<line/>
天下之人。雖不幸而不爲善。惟吾所以作君子者。當<line/>
爀爀炎炎。以至于極。恐其不善而象陰也。旣不能使<line/>
<line/>
<페이지 number="ITKC_MO_0577A_A257_066A"/>天下之人。皆修極其善。以至君子象陽之純如。而只<line/>
獨善其身。不留一惡。象陽之純如者。我舅氏曁相洪<line/>
之所當勉焉者。嗚呼。其亦重且大哉。日月水火。消長<line/>
盈虧。陽與陰之大全。毋敢議焉。晴暘雨曀。言笑宴樂。<line/>
憂患疾疹。治亂吉㐫。陽少陰多。天之所運。無如之何<line/>
矣。惟善與君子之屬陽者。雖太剛而亢。不害於天地之<line/>
道也。是故。南海之旁。南陽府斗九里陽地村。陽崖之<line/>
積象陽。而微陰不見于象。是大無傷也。或曰。地之名<line/>
適然。何必區區強以象之。對曰。昔之君子。不飮盜泉。<line/>
里名勝母。回車以辟。名之設。亦有象。非徒適然。君試<line/>
<line/>
<페이지 number="ITKC_MO_0577A_A257_066B"/>爲我讀陽厓記。龍集癸未二陽月初吉。舅氏之甥。再<line/>
拜撰。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>三</주석명>
							<주석내용>二</주석내용>
						</주석항목>
						<주석항목 id="D002" type="난외주">
							<주석명>崖</주석명>
							<주석내용>厓</주석내용>
						</주석항목>
						<주석항목 id="D003" type="난외주">
							<주석명>甚</주석명>
							<주석내용>衍字</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_064C" 연계종료="ITKC_MO_0577A_A257_066B"/>
						<연계항목 type="번역문" 연계시작="ITKC_BT_0577A_0030_020_0060" 연계종료="ITKC_BT_0577A_0030_020_0060"/>
					</연계정보>
				</레벨4>
<레벨4 DCI="ITKC_MO_0577A_0030_010_0160_2006_A257_XML" id="ITKC_MO_0577A_0030_010_0160" type="최종정보" 자료생성일="2006-11-30">
					<메타정보>
						<제목정보>
							<제목>七十里雪記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">歲癸未季冬二十有二日。李子跨黃馬。將往忠州。朝<line/>
踰利富之峴。凍雲枳天。雪始浮浮而作橫臥飛。如機<line/>
上緯婀<imghj href="KC00850"/>棲鬢。有慇勤意。余愛之。仰天張口而吸。山<line/>
之細逕。最先白。遠松黑色。其靑靑欲染。知近松也。敗<line/>
薥黍。離立田中。雪挾風獵之颼飀然叫嘯。頳皮倒拖。<line/>
爲自然草書叢木之挐。乾鵲䧺雌五六七八。坐甚閑<line/>
暇。或埋咮于臆。半掩眼。似睡未睡。或枝之。又礪厥咮。<line/>
<line/>
<페이지 number="ITKC_MO_0577A_A257_066C"/>或匝脰。仰爪刮其眼胞。或矯脛。刷旁鵲之肩羽。或雪<line/>
積其頂。振動之。使飛墜。仍定睛。凝看飛勢。斷崖馬赴。<line/>
爲缺甕仄松打肩。仰手 <원주>缺</원주> 五粒嚼。乃淸馨。咳唾于雪。<line/>
雪爲之碧。投積於拱。將亘頤。不忍拂也。馬頭來者。頰<line/>
頳不皺。左髯如煤。右髯如 <원주>缺</원주>。眉亦效之。余笑啞啞。欲<line/>
絶纓拱之。積瀉馬鬣也。余笑 <원주>缺</원주> 於雪西向飛。偏集右<line/>
眉髯。又從眉。非其人耆而皓也。幸余無鬚。翻余眸。瞻<line/>
吾眉。居左偏皓。又笑啞啞幾墜。彼來余往。眉易其皓。<line/>
叢薄幽幽。皺石佝僂頂葢雪。腹凹不受。乍黝如嚬。非<line/>
鬼非佛。有時肖虎。馬皼鼻不前。僕夫厲聲叱。始勉強<line/>
<line/>
<페이지 number="ITKC_MO_0577A_A257_066D"/>步。逌然任蹄。凡七十里。匪峽則野。伐木之韻出虛。四<line/>
顧而其人翳不見也。天與地襯。黯澹敍水墨狀。滉且<line/>
漾。孰爲是濃沫。入眺平遠。暮江烟汀之勢。忽生於峽<line/>
野之間。或使人疑之。帆檣隱隱時出烟末。有叟簑笠。<line/>
荷魚曳竿。隱映村口。靑鳧咿嘠。歷飛集樹。遙辨晒網。<line/>
旖旎檉林。余不堪疑。咨于僕夫。僕夫吾同。詢于旅者。<line/>
旅者如僕。哂然鞭馬而東。俄之。遠者。迫在睫前。暮江<line/>
烟汀。暗赴暝也。帆檣隱隱。敗屋歷霖。棟楹森立。民貧<line/>
不葺。叟拖簑笠者出峽。虞人魚爲翟也。竿爲拐也。靑<line/>
鳧非鳧。鴉之黑焉。野氓織籬。橫縱文理。類漁網也。旅<line/>
<line/>
<페이지 number="ITKC_MO_0577A_A257_067A"/>者之哂。哂余惑也。書于昆珠店燈。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_066B" 연계종료="ITKC_MO_0577A_A257_067A"/>
						<연계항목 type="번역문" 연계시작="ITKC_BT_0577A_0030_020_0070" 연계종료="ITKC_BT_0577A_0030_020_0070"/>
					</연계정보>
				</레벨4>
<레벨4 DCI="ITKC_MO_0577A_0030_010_0170_2006_A257_XML" id="ITKC_MO_0577A_0030_010_0170" type="최종정보" 자료생성일="2006-11-30">
					<메타정보>
						<제목정보>
							<제목>知非齋記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">雲章爲非。雲章能知之乎。爲夫非易。知夫非難。知夫<line/>
非易。眞知夫非難。眞知夫非易。去夫非難。去夫非易。<line/>
眞去夫非難。天下人之多不盡人道。甚或至於夷狄<line/>
禽獸之域者。皆從不知非始。始知知夫非爲大機括。<line/>
雲章果能獨知夫雲章之非乎。人人孰不曰吾知吾<line/>
非。吾未見其人之眞知夫非也。何其淟涊傝䢇。猶依<line/>
舊也。稍慧者。殊能出入於知夫去夫間。其至于眞。尙<line/>
遠矣。或有極愚且妄。如長夜如土木。不全然知夫非。<line/>
<line/>
<페이지 number="ITKC_MO_0577A_A257_067B"/>雖父敎而君諭。激成憤怒。是可誅之民也。如能眞知<line/>
夫非。則其眞去夫非隨之焉。能以眞知夫非顯者。在<line/>
乎古。何寥寥也。惟蘧瑗氏。能以是聞。嗚呼。惟蘧瑗氏。<line/>
可謂能旣眞知夫非而復眞去夫非者也。五十以前<line/>
非全然不知者。想惟出入焉。釋然豁然於四十九年<line/>
之後。不大過人。何能與於此。今雲章。迺敢以知非。揭<line/>
其齋甚容易。其亦大過人乎否。然雲章非徒然曰吾<line/>
知吾非者。處貧賤。啗糟糠。而不願富貴榮達以致其<line/>
身。惟知非是願。余亦不以貧賤恤雲章。只自眞知夫<line/>
非。以至眞去夫非。勉雲章而喜之。且有時憂。嗟雲章。<line/>
<line/>
<페이지 number="ITKC_MO_0577A_A257_067C"/>愼勿爲吾文所羞也。合以箴之曰克己復禮。甲申淸<line/>
明日。謹撰。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_067A" 연계종료="ITKC_MO_0577A_A257_067C"/>
						<연계항목 type="번역문" 연계시작="ITKC_BT_0577A_0030_020_0080" 연계종료="ITKC_BT_0577A_0030_020_0080"/>
					</연계정보>
				</레벨4>
<레벨4 DCI="ITKC_MO_0577A_0030_010_0180_2006_A257_XML" id="ITKC_MO_0577A_0030_010_0180" type="최종정보" 자료생성일="2006-11-30">
					<메타정보>
						<제목정보>
							<제목>甲申除夕記</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">余志夫刻意讀古人書而不遑焉。夏蒸炎。坐湫卑屋。<line/>
矻矻攻擧子文。豈余心灑然哉。建戌之月。始抑余劻<line/>
勷浮浮之思。匡坐讀中庸之書。夫性命費隱知仁誠<line/>
明之奧。余葢夢夢云。中庸曰。君子和而不流。強哉矯。<line/>
中立而不倚。強哉矯。國有道。不變塞焉。強哉矯。國無<line/>
道。至死不變。強哉矯。余觀鄭忠信北遷日記。白沙李<line/>
文忠公。以<문자효과 type="격자"/>先王之老大臣。主廢<문자효과 type="격자"/>母后不可議。竄<line/>
<line/>
<페이지 number="ITKC_MO_0577A_A257_067D"/>北靑以死。未甞不黯然傷心。誦強哉矯而吊之也。余<line/>
甞嘆曰。大哉。書之有庸。其猶經之有易也歟。小子顓<line/>
蒙。何入焉。於是著觀讀日記。夫觀讀日記者。記日之<line/>
觀且讀焉者也。讀焉而有得。則敢以<imghj href="KC06558"/>說陳之。又暇<line/>
而旁觀它書。有論贊之者矣。葢覩讀日記。起于甲申<line/>
九月九日。止于十一月三十日。凡三卷。方子仲通曰<line/>
百人于此。具讀書之質者。有幾乎。有其質矣。苟無讀<line/>
書之地。則何能讀。有其質。有其地矣。苟無讀書之時。<line/>
則何能讀。有其質。有其地。有其時矣。苟無讀書之資。<line/>
則何能讀。有其質。有其地。有其時。有其資矣。苟無書<line/>
<line/>
<페이지 number="ITKC_MO_0577A_A257_068A"/>可讀。則又何能讀。余甞誦方子仲通之言而嗟之也。<line/>
余百無一技可列於中士者。惟謂之嗜古人之書。則<line/>
或庶幾焉。然羸也。父母憂也。余亦栗栗懼也。是始有<line/>
質而未全其質者也。有地乎。未也。仰屋而明星垂焉。<line/>
顧壁而凌冰繞焉。柴煤蓊雜。而冠衣緇乎也。是果有<line/>
地乎未也。太恭人肺氣不調而咳咯矣。於是熬煎于<line/>
中。不忍須臾離其側。且家大人南遊乎大海之濱。陟<line/>
岵之思。歲暮而劇焉。吊喪賀婚。問訊筆牘之勞。十又<line/>
八九也。粤自我高曾之世。廩不豊積。其無資也。宜矣。<line/>
旣無資矣。則無其書固也。雖然。余於當世之務。葢迂<line/>
<line/>
<페이지 number="ITKC_MO_0577A_A257_068B"/>濶哉。惟詩書之藪。則能有心也。故借夫人之書。甞左<line/>
右鱗鱗。擁累數百卷云矣。書或不繼借焉。雖帳簿曆<line/>
日。惟披閱之不厭。余甞有言曰。羣聖賢之籍及左右<line/>
信史。可游泳上下。得其蘊奧而後已也。其它稗官野<line/>
乘雜家言涉獵之。則庶幾驅除盈天地之書矣。質諸<line/>
我執友茶溪子李正夫。心溪宗人汝範。俱曰。可云矣。<line/>
余於今年冬之游泳之涉獵之。幷行哉。余試觀性理<line/>
大全書矣。浩浩乎渺渺乎不見其涯涘乎。太極圖，正<line/>
蒙，皇極經世等書及性命理氣鬼神之篇。葢大而不<line/>
可名歟。於是樂觀爲學之方。而未之能也。又觀陳北<line/>
<line/>
<페이지 number="ITKC_MO_0577A_A257_068C"/>溪之書。迺愈條暢而愈精鍊。又觀栗谷李文成公先<line/>
生聖學輯要書。源源乎關閩之派哉。冬至至後。讀乾<line/>
卦彖象文言。始感于元亨利貞循環周復不已之妙。<line/>
又嘆潛龍勿用之著象。初九日。潛龍勿用。何謂也。子<line/>
曰。龍德而隱者也。不易乎世。不成乎名。遯世无悶。不<line/>
見是而无悶。樂則行之。憂則違之。確乎其不可拔。潛<line/>
龍也。遂太息曰。聖人之攸爲也。賢者。亦可學而行之<line/>
歟。近者。與宗人平昌公之孫。同讀書于其室。講孟子<line/>
書。遂美滕公之有志於學。悲許行陳<주석 id="D001" type="난외주">良</주석>之膠固。又與<line/>
宗人軆仁氏講韓子。歎其卓然高拔於俗習。羣嘲衆<line/>
<line/>
<페이지 number="ITKC_MO_0577A_A257_068D"/>詈而不少低垂。余三復釋言篇。而疾其讒者之罔極。<line/>
仍抽其架書。有三蘇文焉。余讀而論之曰。洵其怒乎。<line/>
軾其悟乎。轍其舖乎。然蘇氏之策。洋洋乎晁賈公孫<line/>
之緖也。又抽笠澤陸務觀南唐書矣。入蜀記矣。其雜<line/>
著矣。則余遂多其閒曠之藪。而慷慨之塊矣。又抽元<line/>
白氏長慶集矣。昔人曰。元輕矣。白俗矣。余則曰元淺<line/>
而巧矣。白衍而詳矣。開天以後之變調矣。嗚呼。文章<line/>
之藝。其多方乎哉。代代而殊。倫倫而不相侔也。老子<line/>
翼莊子翼者。焦弱侯輯衆家語。羽翼夫南華道德二<line/>
書者也。曹德芳之言曰。聖人之言道也。猶人之名天<line/>
<line/>
<페이지 number="ITKC_MO_0577A_A257_069A"/>也。中國謂之天矣。彼<주석 id="D002" type="교감주">匃</주석>奴則謂之撑犂矣。豈有異哉。<line/>
特其辭異耳。余笑之曰。是曲護其所私。欲白焉而反<line/>
眩焉者也。胡之天。中國之天。雖曰一也。堯舜周孔之<line/>
道。豈可與蒙莊苦李之道。一乎哉。余頗習蠅頭細字<line/>
矣。有暇而手書退溪文純公李先生聖學十圖矣。南<line/>
壺谷箕雅詩人名矣。盧蘇齋夙興夜寐箴䟽矣。許穆<line/>
眉叟經說矣。淸士列傳矣。李于鱗雜軆詩累百篇矣。<line/>
余讀于鱗集。而感夫相推與於王元美，許殿卿焉。讀<line/>
獻吉集。而感夫相投分於徐昌糓，黃省曾焉。嗚呼。朋<line/>
友之益。葢不可無矣。顧余則朋友鮮焉。可悲也。心溪<line/>
<line/>
<페이지 number="ITKC_MO_0577A_A257_069B"/>子汝範者。余宗族而朋友之者爾。近葢與汝範會。三<line/>
晝夜劇談之。夜旣中。語次到蜀漢丞相亮。永安宮中。<line/>
受遺詔事。汝範之眶淚始含矣。余欲觀汝範之爲。更<line/>
促膝談厓海之舟。載宋之三百年宗廟社稷。颶母風<line/>
起。陸秀夫負六尺衮龍袍帝。翻然投于漰洶之中。余<line/>
大聲曰。壯哉。陸秀夫。若裂金石而撼星斗。汝範瞋目。<line/>
急整其纓。淚滂霈而湧出來矣。余思所以解之。宛宛<line/>
而誦曰。曾點鏗然捨瑟而對曰。暮春者。春服旣成。童<line/>
子六七人。冠者五六人。浴乎沂。風乎舞雩。咏而歸。汝<line/>
範始粲然笑矣。汝範之文章險澁奇拔。猝然相搏。不<line/>
<line/>
<페이지 number="ITKC_MO_0577A_A257_069C"/>可以入。余引秦人斲五石牛誘巴蜀人者。作書纍數<line/>
百言以說之。汝範引星宿海波斯市之說復之。而終<line/>
不服也。吁。汝範其名士歟。吁。汝範其名士歟。王元美<line/>
曰。檀弓聖於文者。袁悅之。齎戰國策曰。天下要惟此<line/>
書。余於徐汝溫。許借檀弓。李明五。許借戰國策試讀<line/>
之。正而奇者。其檀弓乎。詐而奇者。其戰國策乎。余欲<line/>
知東國文獻。觀海東野言，許氏記言，國朝典故焉。於<line/>
東國古事。稍知一二焉。余欲知館閣之文。<문자효과 type="격자"/>宣仁之<line/>
世。觀月沙李相國集。<문자효과 type="격자"/>肅景之世。觀玉吾宋尙書集。<line/>
讀皇明史。歎<문자효과 type="격자"/>仁宗昭皇帝之祚不長。仍悲夫䆠官<line/>
<line/>
<페이지 number="ITKC_MO_0577A_A257_069D"/>之熾。黨錮之慘。馴致乎甲申三月壽皇亭事也。草木<line/>
禽虫土石之名。不可不知。余觀本草焉。余於芝峰之<line/>
書。知幽怪變異之事。歎天下之事物。無所不有也。古<line/>
人風流之照耀。余所樂也。觀歐陽文忠公，蘇長公，王<line/>
介甫尺牘矣。草瑣雅一卷。妄以謏聞。論古今文章得<line/>
失也。草殼皮篇若干條。記風謠談論名物典章諸可<line/>
攷之事也。草國朝盛事三十六條。著各軆詩五十餘<line/>
篇。余又甞讀<문자효과 type="격자"/>魯陵誌六臣傳。而太息焉。又甞愛鄭<line/>
東溟善歌行長篇。擊節而諷誦之矣。余甞高秋登西<line/>
山。憶張元帥破逆适之事。近日凌晨馳馬雪中。行一<line/>
<line/>
<페이지 number="ITKC_MO_0577A_A257_070A"/>百二十里。歇于古唐城。謁諸葛孔明祠。吊古尹府使<line/>
立節之地。携內弟穉川。登陽厓。望見天登，摩尼，三角<line/>
諸山。壯觀七山大海層濤瀰瀰與靑齊接也。此皆自<line/>
重九日訖除夕凡百有餘日。余之所爲事也。以外士<line/>
友談論及叢碎諸書之涉獵者。皆不與焉。重九以前。<line/>
葢煩而不暇及矣。余每恨夫古今人家子弟。蠟紙之<line/>
牕。設文木高足案。緗帙牙籤叢如也。頭束幅巾。偃卧<line/>
白氊褥。浮談細唾。終年不讀一字書也。此豈向所謂<line/>
其質其地其時其資其書。皆無者哉。傳曰。飽食暖衣。<line/>
逸居無敎。卽近乎禽獸。楊子雲曰。人不學雖無憂。其<line/>
<line/>
<페이지 number="ITKC_MO_0577A_A257_070B"/>於禽何。其所謂而敎而學。皆詩書之事也。故聖人賢<line/>
人。以無敎不學。卽方之禽獸也。諺曰。流水不腐。戶樞<line/>
不蠧。言其勤也。古人曰。一日不讀書。毛孔盡窒。甚言<line/>
其不可不讀書也。昔趙岐避亂安丘。孫嵩見之。藏之<line/>
複壁中數年。諸唐死赦。出在壁。作孟子章句。其設心<line/>
葢亦善矣。使余無疾病憂患之苦。專攻乎詩書之學。<line/>
則向所云者。可四五十日當之矣。何必百有餘日哉。<line/>
余之執友。有東方子金錫汝者。今年冬。讀書山寺。不<line/>
盈三旬。讀柳子厚文九十餘篇。蘇子瞻文七十餘篇。<line/>
各讀五十遍。有李明五者。自今年元月一日。而一詩<line/>
<line/>
<페이지 number="ITKC_MO_0577A_A257_070C"/>止于今除夕。詩葢三百五十四篇。其軸與其身齊焉。<line/>
二人者。雖小事。其勤劬俱可愛也。吳幼淸曰。通天地<line/>
人曰儒。一物不知。一事不能。恥也。洞觀時變。不可無<line/>
諸史。廣求明理。不可無諸子。游戱詞林。不可無諸集。<line/>
旁通多知。不可無諸雜記錄。而其要惟在聖人之經。<line/>
聖人之經。非如子史文集雜記雜錄之供涉獵而已。<line/>
必飮而取其醇。食而飽其胾。嗚呼。儒者之任。其亦重<line/>
矣乎。或稍解俗文字。揚揚自滿。目之語而額之瞬。妖<line/>
冶飄忽。自以爲得意者。此鼴鼠之飮黃河而腹便便<line/>
也。君子唾之。夫稍解俗文者。畫之而不能廣。目不識<line/>
<line/>
<페이지 number="ITKC_MO_0577A_A257_070D"/>丁者。安之而不自惕。其爲心也皆褊淺。無故而怒詈<line/>
乎勤劬自立者則均矣。其所謂勤劬自立者。旣逢怒<line/>
詈而必較之。或矜持而驕生焉。驕始生而禍隨至矣。<line/>
故君子如𥌒如聾。愈讀書而愈謙如也。或畏而中廢。<line/>
則是弱矣。可羞之甚也。甲申除夜。謾記。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>良</주석명>
							<주석내용>相</주석내용>
						</주석항목>
						<주석항목 id="D002" type="교감주">
							<주석명>匃</주석명>
							<주석내용>匈</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_067C" 연계종료="ITKC_MO_0577A_A257_070D"/>
						<연계항목 type="번역문" 연계시작="ITKC_BT_0577A_0030_020_0090" 연계종료="ITKC_BT_0577A_0030_020_0090"/>
					</연계정보>
				</레벨4>
<레벨4 DCI="ITKC_MO_0577A_0030_010_0190_2006_A257_XML" id="ITKC_MO_0577A_0030_010_0190" type="최종정보" 자료생성일="2006-11-30">
					<메타정보>
						<제목정보>
							<제목>記福建人黃森問答</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">己卯冬。福建商人黃森等四十三人。漂泊於<line/>
康津。時大寒。有一二人死者。明年春正月二<line/>
十五日。乘傳詣漢師。館於南別宮。余於二月<line/>
初四日。往見。畫地通言語。記之左。時觀者如<line/>
<line/>
<페이지 number="ITKC_MO_0577A_A257_071A"/>堵。未盡問中國風土可恨。森稍通文字。故酬<line/>
酢焉。</단락>
<단락 align="left" indent="0">問。姓名云何。</단락>
<단락 align="left" indent="2">答。賤姓黃。名森。</단락>
<단락 align="left" indent="0">問。從那里來。</단락>
<단락 align="left" indent="2">答。以商人。經過山東。漂泊於貴國。</단락>
<단락 align="left" indent="0">問。幾晝夜到此。</단락>
<단락 align="left" indent="2">答。二日二夜。</단락>
<단락 align="left" indent="0">余已聞森莆田人。故問莆田。有鄭氏大族。至今然乎。</단락>
<단락 align="left" indent="2">森遂吐舌。惝怳而答曰。信有之。吾之外祖亦鄭<line/>
<line/>
<페이지 number="ITKC_MO_0577A_A257_071B"/>姓。何以知之。</단락>
<단락 align="left" indent="0">余答曰。古書有之故爾。</단락>
<단락 align="left" indent="0">問。爾祖先亦有名臣乎。</단락>
<단락 align="left" indent="2">答。在宋時。有布政壯元。</단락>
<단락 align="left" indent="0">問。其祖名。</단락>
<단락 align="left" indent="2">答。布政諱忠。壯元諱光遠。</단락>
<단락 align="left" indent="0">問。爾鄕中。有名儒乎。</단락>
<단락 align="left" indent="2">答。有鄭芝芳，鄭芝遠。</단락>
<단락 align="left" indent="0">問。讀何書。</단락>
<단락 align="left" indent="2">答。四書。</단락>
<단락 align="left" indent="0"><페이지 number="ITKC_MO_0577A_A257_071C"/>問。亦讀三經否。</단락>
<단락 align="left" indent="2">答。不讀。</단락>
<단락 align="left" indent="0">問。三經名。</단락>
<단락 align="left" indent="2">答。詩經，書經，易經。</단락>
<단락 align="left" indent="0">問。讀左傳否。</단락>
<단락 align="left" indent="2">遂逡廵囁嚅。對不甚分明。</단락>
<단락 align="left" indent="0">問。能看八大家否。</단락>
<단락 align="left" indent="2">答。有大家。亦有小家。<원주>意以爲人家之家。不知是書名。故仍不更問焉。</원주></단락>
<단락 align="left" indent="0">問。讀通鑑史略否。<원주>通鑑。卽少微通鑑節要也。我俗蒙學。必先授通史。故問焉。</원주></단락>
<단락 align="left" indent="2">答不知。<원주>柳於子曰。通史我國尙之。中國絶無而僅有。今見此人答。信然。</원주></단락>
<단락 align="left" indent="0"><페이지 number="ITKC_MO_0577A_A257_071D"/>問。有妻妾。亦有子否。</단락>
<단락 align="left" indent="2">答。有妻有妾。亦有子。仍悽愴含涕。</단락>
<단락 align="left" indent="0">問。爾能思<문자효과 type="격자"/>大明否。</단락>
<단락 align="left" indent="2">遂掉頭微哂曰。不知不知。今之世大淸爾。<원주>時時探問<line/>
明事。仍循忌諱。意有禁歟。</원주></단락>
<단락 align="left" indent="0">問。年幾。</단락>
<단락 align="left" indent="2">答以三十七。</단락>
<단락 align="left" indent="0">時旁人。問森何業。寫業字。先雙點。次一畫。是俗用也。<line/>
森以手拭之曰。非也。其人惝怳復寫。森又拭之。乃寫<line/>
業字。先作草頭。次一畫。雖畫地。字甚端正。森短少稀<line/>
<line/>
<페이지 number="ITKC_MO_0577A_A257_072A"/>髯。面赤色。貌甚寬和。無東人澁態。其服多黑色。裔之<line/>
長。與膝上下。衽無領而直。頭剃垂雙條編髮。或垂一<line/>
條。或無之。戴白羊毛帽。卷其邊寸許。或黑羊皮爲之。<line/>
靑行纏。靑布鞋。有綦而係。是獨中國古製。見我濶袖<line/>
垂紳。有嘲笑者。亦有歎慕者。見扇子則大愛。人皆憐<line/>
而贈之。書畵贈者淡婆。與錢贈者亦有之。皆藏於槖。<line/>
我人偸竊。必搔頭頓足。呼訴有司。東人輕薄如此。<문자효과 type="격자"/><line/>
上賜衣各一襲。皆叩頭以謝。計其程。自我國達于北<line/>
京。自北京抵于其鄕。七八月可歸也。經年而歸。生者。<line/>
樂矣。死者。亦可悲也。其語音重濁。緩者。如鴉。促者。如<line/>
<line/>
<페이지 number="ITKC_MO_0577A_A257_072B"/>燕。出於舌底。不可模倣。華東殊音。何異聾者。恨森不<line/>
能文章。不得問中國之新製作也。顧今六合之內。渾<line/>
爲戎夷。薙髮左衽。無一乾淨地。獨我東。尙禮義而冠<line/>
帶之。於今覺幸生東國也。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_070D" 연계종료="ITKC_MO_0577A_A257_072B"/>
						<연계항목 type="번역문" 연계시작="ITKC_BT_0577A_0030_020_0100" 연계종료="ITKC_BT_0577A_0030_020_0100"/>
					</연계정보>
				</레벨4>
<레벨4 DCI="ITKC_MO_0577A_0030_010_0200_2006_A257_XML" id="ITKC_MO_0577A_0030_010_0200" type="최종정보" 자료생성일="2006-11-30">
					<메타정보>
						<제목정보>
							<제목>記遊北漢</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="3">二宿五飡。觀山內外寺十一。菴與亭樓各一。<line/>
不見者一菴二寺。曰奉聖。曰輔國。僧曰是刹<line/>
之最下者。偕遊者。子休，汝修曁吾三人。詩共<line/>
四十一。菴，寺，亭，樓各有記。山葢百濟古都。我<line/>
祖宗。鍊兵峙糓。爲保障之地。距漢師三十里。<line/>
<line/>
<페이지 number="ITKC_MO_0577A_A257_072C"/>從文殊門以入。出城西門。時辛巳九月晦也。</단락>
<단락제목 align="left" indent="0">洗釰亭</단락제목>
<단락 align="left" indent="0">緣萬石以上。亭在大磐陀。石白色。溪閒石以流。倚欞<line/>
而眺。水聲掠衣履去也。亭名洗釰。左有立石。鐫曰鍊<line/>
戎臺。</단락>
<단락제목 align="left" indent="0">小林菴</단락제목>
<단락 align="left" indent="0">亭之北數十<주석 id="D001" type="난외주">兮</주석>。右室開。三石佛坐焉。古以往香火不<line/>
絶也。余幼時見窟而無龕。今以小屋覆之。苾蒭曰淨<line/>
和。</단락>
<단락제목 align="left" indent="0">文殊寺</단락제목>
<단락 align="left" indent="0"><페이지 number="ITKC_MO_0577A_A257_072D"/>日晡至文殊。瞰平地。疑到天半也。佛龕當大石窟。仍<line/>
龕左右。逶迤以行。水如雨滴人衣。行盡有石泉紺寒。<line/>
左右五百石羅漢坐累累也。窟名普賢。或曰文殊。有<line/>
三佛。石曰文殊。玉曰地藏。金塗者。爲觀音菩薩。以是<line/>
亦曰三聖窟。窟旁有臺。名七星。留以飯。北入文殊城<line/>
門。</단락>
<단락제목 align="left" indent="0">普光寺</단락제목>
<단락 align="left" indent="0">日暮抵城門。乃山之臬處。門以下地稍底。多楓楠松<line/>
杉。曠然谷易應。寒氣始襲人也。遂抵普光法堂。右藻<line/>
井。大書三人字姓。和尙皆談兵。壁室。貯鎗刀弓矢。黃<line/>
<line/>
<페이지 number="ITKC_MO_0577A_A257_073A"/>昏。抵太古寺宿。</단락>
<단락제목 align="left" indent="0">太古寺</단락제목>
<단락 align="left" indent="0">寺東峯下。有高麗國師普愚碑。牧隱撰。書者。權鑄也。<line/>
師謚曰圓證。太古爲號。辛旽用事。上書論其罪。爲時<line/>
君所逐。卓乎桑門之有節者。旣寂。舍利百枚。三浮屠<line/>
以<주석 id="D002" type="난외주">莊</주석>之。碑陰有我<문자효과 type="격자"/>太祖微時爵姓諱。爵曰判三司<line/>
事。<문자효과 type="격자"/><주석 id="D003" type="난외주">上之今年</주석>。<주석 id="D004" type="난외주">持</주석>命閣以覆焉。有肅敏上人者。稍識<line/>
字冲澹。可與語。朝飯向龍巖寺。</단락>
<단락제목 align="left" indent="0">龍巖寺</단락제목>
<단락 align="left" indent="0">是寺最北漢之東隩也。北有五峯。大者三。曰白雲，萬<line/>
<line/>
<페이지 number="ITKC_MO_0577A_A257_073B"/>景，露積。故三角名焉。仁壽，龍巖小者。</단락>
<단락제목 align="left" indent="0">重興寺</단락제목>
<단락 align="left" indent="0">捨龍巖。遵去路以下。地稍平。有寺焉。曰重興。麗時建<line/>
也。十一寺最爲古且大。金佛坐者。過丈。僧將開府以<line/>
處。領八路僧兵。名曰軌能。<주석 id="D005" type="난외주">識</주석>曰摠攝。旁有磨石。仍巖<line/>
石以刻。</단락>
<단락제목 align="left" indent="0">山映樓</단락제목>
<단락 align="left" indent="0">迤重興以西。林木翳然。溪淸而鳴。多大石如冠如舟。<line/>
積而爲臺者。間有之。葢如洗釰亭奧過之。</단락>
<단락제목 align="left" indent="0">扶旺寺</단락제목>
<단락 align="left" indent="0"><페이지 number="ITKC_MO_0577A_A257_073C"/>寺在漢之南奧。洞名曰靑霞洞。門其幽而寂。它皆難<line/>
與之侔。有壬辰僧將泗溟師像。據梧執白麈尾。落髮<line/>
而存其髯過腹也。西壁有敏環像焉。憇而午飯。</단락>
<단락제목 align="left" indent="0">圓覺寺</단락제목>
<단락 align="left" indent="0">登南城門。見西海。與天接也。摩尼諸山。間於海。如拳<line/>
也。有羅漢峯。巍然如浮屠立也。其下有寺墟。麗時三<line/>
千僧處焉。仍名曰三千僧洞也。</단락>
<단락제목 align="left" indent="0">鎭國寺</단락제목>
<단락 align="left" indent="0">背山映樓。崎嶇而北。三丈石。銘白雲洞門。循石路。到<line/>
寺門。紅樹白石。壑而泠泠。</단락>
<단락제목 align="left" indent="0"><페이지 number="ITKC_MO_0577A_A257_073D"/>祥雲寺</단락제목>
<단락 align="left" indent="0">自鎭國到祥雲。嶺以間之。曰積石。日入抵寺。飯而宿。<line/>
朝向西巖谷。行三四里。水成瀑逶迤。以卧槩嶺之左<line/>
右。殊其曠奧也。</단락>
<단락제목 align="left" indent="0">西巖寺</단락제목>
<단락 align="left" indent="0">近城西門。大樓臨水石之交。風湍松籟。曠而生韻。翛<line/>
如雨。對語不辨音也。寺最卑。獨以淸曠聞。飯向津寬。</단락>
<단락제목 align="left" indent="0">津寬寺</단락제목>
<단락 align="left" indent="0">出西門十里。野多田。高處爲人壙。南尋小壑。始有林<line/>
木。寺是高麗津寬大師居也。大石柱數十。尙列溪左<line/>
<line/>
<페이지 number="ITKC_MO_0577A_A257_074A"/>焉。林石之佳。雖不如內山。佛畵之靈異。獨不讓也。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>兮</주석명>
							<주석내용>弓</주석내용>
						</주석항목>
						<주석항목 id="D002" type="난외주">
							<주석명>莊</주석명>
							<주석내용>藏</주석내용>
						</주석항목>
						<주석항목 id="D003" type="난외주">
							<주석명>上之今年</주석명>
							<주석내용>英宗朝</주석내용>
						</주석항목>
						<주석항목 id="D004" type="난외주">
							<주석명>持</주석명>
							<주석내용>特</주석내용>
						</주석항목>
						<주석항목 id="D005" type="난외주">
							<주석명>識</주석명>
							<주석내용>職</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_072B" 연계종료="ITKC_MO_0577A_A257_074A"/>
						<연계항목 type="번역문" 연계시작="ITKC_BT_0577A_0030_020_0110" 연계종료="ITKC_BT_0577A_0030_020_0110"/>
					</연계정보>
				</레벨4>
<레벨4 DCI="ITKC_MO_0577A_0030_010_0210_2006_A257_XML" id="ITKC_MO_0577A_0030_010_0210" type="최종정보" 자료생성일="2006-11-30">
					<메타정보>
						<제목정보>
							<제목>記號</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">三湖居士。弱冠豪氣。有志於莊敬日強。甞號敬齋。有<line/>
志。斯有指而欲至焉。於是。又號八分堂。八分。其庶幾<line/>
乎君實之九分也。家貧。屋如斗小而亦樂焉。乃弓諸<line/>
玄蟬之殼。二叟之橘。又號蟬橘軒。欲所遇而修焉。又<line/>
號以亭嵓。燕其遯也。又號乙广。而欲遯焉。其心欲水<line/>
鏡焉。故又號烱菴。夫敬事而修。庶幾乎古人。而淸心<line/>
如水。遯卧於矮屋下。厨烟蕭瑟。而點筆爲文章。燁然<line/>
如朝華。斯人乎猶不居焉。哂曰是嬰兒之好弄也。吾<line/>
<line/>
<페이지 number="ITKC_MO_0577A_A257_074B"/>將守之如處子焉。於是題其藁曰嬰處。其與羣居也。<line/>
鞱眞而晦光。憨憨如也。於端人莊士。歡焉。於市人。亦<line/>
歡焉。葢虛舟獨汎。無𨓏而不逍遙遊矣。於是人又爲<line/>
之號憨憨子。亦號汎齋居士。甞家三湖。自謂三湖居<line/>
士。斯號之始。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_074A" 연계종료="ITKC_MO_0577A_A257_074B"/>
						<연계항목 type="번역문" 연계시작="ITKC_BT_0577A_0030_020_0120" 연계종료="ITKC_BT_0577A_0030_020_0120"/>
					</연계정보>
				</레벨4>
<레벨4 DCI="ITKC_MO_0577A_0030_010_0220_2006_A257_XML" id="ITKC_MO_0577A_0030_010_0220" type="최종정보" 자료생성일="2006-11-30">
					<메타정보>
						<제목정보>
							<제목>記海印寺八萬大藏經事蹟</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">記類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">寶誌道人者。蕭梁之佛弟子也。以名釋著於佞佛之<line/>
世。將滅。出踏山歌一篇。付弟子之高足者曰。吾寂後。<line/>
當有新羅名僧來。以歌傳之也。果數年。順應，利貞二<line/>
大師者。聞誌公風。從新羅來。北謁于誌公。誌公已寂<line/>
<line/>
<페이지 number="ITKC_MO_0577A_A257_074C"/>矣。其弟子汪然戚也。奉所藏歌。仍傳誌公戒。二師恭<line/>
承歌及戒。汪然戚也。合掌立誌公瘞者三易晝夜。梵<line/>
呪念佛惟勤。墓開而誌公見曰。新羅牛頭山。福地也。<line/>
爾其建刹。異應多矣。二師惕然迺歸。牛頭山者。陜州<line/>
之伽倻山也。谷口逢樵老人。問訊宜建刹地。樵老人<line/>
笑曰。彼轉數崖。有水滙焉。上有鐵瓦萬萬。盍往胥宇。<line/>
二師謝而進。果地平衍。而鐵瓦堆鱗鱗也。相謂曰。有<line/>
地而又有瓦。奈無人何。誰能助是役者。秪念呪。放光<line/>
瑞氣。直亘于空外而已。是時。哀莊王之后。疽于背。醫<line/>
藥技殫無可已。命求異人技聖。而伏於草萊巖穴者。<line/>
<line/>
<페이지 number="ITKC_MO_0577A_A257_074D"/>使者遍於國裡矣。一使者。覘瑞氣直亘於伽倻山頂。<line/>
稽首致命於二師。請偕往。師辭不敢。仍探槖中。取紅<line/>
絲之鮮如血色者一。傳與之曰。一端繫於後苑梨花<line/>
樹。一端接於疽。疽乃已矣。使者歸試之。梨樹枯而疽<line/>
則瘳矣。哀莊王德之。遣使者謝。問師之願者。將以酬<line/>
之也。師以建刹復。王命大匠。<주석 id="D001" type="난외주">損</주석>金建之。後有陜州里<line/>
丁李居仁者。路見狗之幼者三目而蹣跚。居仁憐而<line/>
畜之。狗也每日停午吃一飯。主人出入。必數里迎送<line/>
焉。後三年斃。居仁悽之。斂諸棺。葬祭如人禮。居二年。<line/>
居仁不病而溘然。魂惝怳入于佛氏所謂冥府者。門<line/>
<line/>
<페이지 number="ITKC_MO_0577A_A257_075A"/>內有官者。儼然具公服。下堂接慇懃曰。吾主人胡爲<line/>
來哉。居仁視之。素所昧而但三其目焉。又曰。昔吾有<line/>
譴。被毛於陽界。幸蒙主人恩過三年。復此官矣。居仁<line/>
謝僕僕曰。余<imghj href="KC02069"/>劣。閻王殿前。奚辭以供哉。三目人。付<line/>
之曰。秪言在陽界日。意欲刊八萬大藏經。而不遂云<line/>
爾矣。居仁如其言供之。閻王大奇。命削鬼簿名。釋之。<line/>
三目人別而語曰。還陽界。寫八萬大藏經化主勸善。<line/>
券踏陜州印以藏置。它日。庶相逢矣。居仁甦。如其言<line/>
歲寘。時哀莊王貴公主兄弟。俱病痘。忽怳惚曰。如得<line/>
藏寘八萬大藏經勸善文者。吾疾瘳矣。王命求之。陜<line/>
<line/>
<페이지 number="ITKC_MO_0577A_A257_075B"/>州守以居仁。應。椉傳謁公主。主作地中三目人語曰。<line/>
別後平安。因謂王曰。八萬大藏經者。陰界之所貴也。<line/>
閻王所以釋斯人出陽界。使圖之也。願王助斯人成<line/>
之。仍別居仁曰。自此其永隔矣。已而疾獲瘳。是時巨<line/>
濟洋中。有大舟浮。自何國來。滿載八萬大藏經。皆金<line/>
銀字也。王命發國中匠。偕居仁往島中刊。移藏于陜<line/>
州海印寺。海印寺者。迺順應，利貞之所營云。</단락>
<단락 align="left" indent="0">李先生曰。吾夫子未甞言怪力亂神。君子豈可以言<line/>
怪哉。言猶不可。况載之策哉。逮張華博物志，<주석 id="D002" type="난외주">于</주석>寶搜<line/>
神記，王子年拾遺記，段成式酉陽雜組，蘇軾仇池筆<line/>
<line/>
<페이지 number="ITKC_MO_0577A_A257_075C"/>記出。而言怪者輩出矣。是記而溺者也。從而信之。今<line/>
余記八萬大藏經者。所以貶謊誕。而爲談幽怪者戒<line/>
焉。</단락>
<단락 align="left" indent="0"><페이지 number="ITKC_MO_0577A_A257_075D"/><원주>己巳秋宣傳從侄書彬洛瑞書十五張借他手。</원주></단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>損</주석명>
							<주석내용>捐</주석내용>
						</주석항목>
						<주석항목 id="D002" type="난외주">
							<주석명>于</주석명>
							<주석내용>干</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_074B" 연계종료="ITKC_MO_0577A_A257_075D"/>
						<연계항목 type="번역문" 연계시작="ITKC_BT_0577A_0030_020_0130" 연계종료="ITKC_BT_0577A_0030_020_0130"/>
					</연계정보>
				</레벨4></레벨3></레벨2></레벨1></아이템>