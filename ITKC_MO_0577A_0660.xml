<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0660" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A259_197A"/>靑莊館全書卷之六十六 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0660_010" type="문체" 자료생성일="2006-11-30">
				<메타정보>
					<제목정보>
						<제목>入燕記 [上]</제목>
					</제목정보>
				</메타정보>
			
<레벨4 DCI="ITKC_MO_0577A_0660_010_0010_2006_A259_XML" id="ITKC_MO_0577A_0660_010_0010" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年三月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[正祖二年戊戌三月十七日]</단락제목>
<단락 align="left" indent="0"><주석 id="D001" type="난외주">上之二年戊戌</주석>三月十七日丁丑。風。自京發行。高陽<line/>
四十里宿。○余與朴在先齊家。願欲一見中原。齎<line/>
志未果。至是。沈蕉齋念祖。充謝恩陳奏使書狀官。<line/>
與余有雅。要余偕行。在先亦隨上使蔡公濟恭而<line/>
入焉。連袂並轡。萬里跋涉。足爲友朋之韻事。亦不<line/>
<line/>
<페이지 number="ITKC_MO_0577A_A259_197B"/>負男兒四方之志也。啓行前一日夜。朴燕巖趾源，<line/>
李薑山書九，族姪光錫。話別。至鷄鳴廼罷。○朝飯<line/>
後。乘馬歷訪徐汝五常修。與在先至弘濟院。坐東<line/>
阜金莎之上。朴燕巖，朴聖彦齊道，柳運玉璭，柳惠<line/>
風得恭，李有一儒東，尹曾若可基，元監察綮鎭，元<line/>
僉知命述，洪舜徒秉善，洪德友柔燮，元子裕好問，<line/>
趙子昇秀凡，族姪光燮，光先，金宋瑞啓祥，尹顔樂<line/>
所基，兒子重駒，童子李葵誠，學童崔尙嵋。皆來別。<line/>
亦有持酒勸飮。日晡時。皆握手緖語。遲回怊悵。余<line/>
亦慨然不忍發。廼毅然上馬。兒子拜於馬頭。淚落<line/>
<line/>
<페이지 number="ITKC_MO_0577A_A259_197C"/>簌簌。余不覺含淚。疾驅不顧。訪書狀官幕中。與在<line/>
先先發。宿高陽。○弘濟院遇朴注書奎淳。初見也。<line/>
要與我談藝。出示別上使序及詩。皆奇崛。不作腐<line/>
陳語。</단락>
<단락제목 align="left" indent="0">[十八日]</단락제목>
<단락 align="left" indent="0">十八日戊寅。風。午後。到坡州四十里宿。○坡州。自古<line/>
供億較他州郡踈卛。而多盜竊。象胥皆掉頭苦之。<line/>
○陪持來。傳婦翁留安州書。</단락>
<단락제목 align="left" indent="0">[十九日]</단락제목>
<단락 align="left" indent="0">十九日己卯。風。朝凄寒。長湍三十里午餐。開城府四<line/>
十五里宿。○訪鄭童子慶三。壁間墨畫。濛濛不可<line/>
辨。在先曰。此瞽畫。余曰。臨津發船。銃藥火發。而無<line/>
<line/>
<페이지 number="ITKC_MO_0577A_A259_197D"/>聲。此啞銃。滿座胡盧。慶三之叔文淵。贈尹判書淳<line/>
所書行草一大軸。要傳中原。○與在先。到書狀所<line/>
館。鄭進士湜。在座。書狀忽吟一聯曰。誰自稱綠瞳<line/>
之仙子。孰不曰碧眼之。因問余曰。之字下。著得何<line/>
字。堪與仙子爲對。余意謂嘲在先之眼綠色也。對<line/>
曰。胡兒二字甚妙。在先曰。請改以胡僧。書狀曰。在<line/>
先則許稱胡僧。鄭進士則改稱胡雛。諦視則鄭亦<line/>
綠眼也。盖鄭先自稱綠瞳仙子。胡嘲之也。○士人<line/>
梁浩孟，梁廷孟。夜邀余及在先。張燈飛觴。鷄鳴而<line/>
歸。時鄭耳玉琇。亦淹留在此。爲詩贈行。共談燕岩<line/>
<line/>
<페이지 number="ITKC_MO_0577A_A259_198A"/>之恨不在坐也。歸時乘月。登淸香閣。○松京城中。<line/>
堆阜包絡。到處成局。全盛時。想多名園。</단락>
<단락제목 align="left" indent="0">[二十日]</단락제목>
<단락 align="left" indent="0">二十日庚辰。大風。金川四十里午餐。平山六十里宿。<line/>
○靑石洞口。築一字城。則眞銀山鐵壁。不可攻之<line/>
大防。絶勝臨津關之齟齬。自麗朝至今。尙不築城<line/>
可恨。書狀詩若使一夫當劒外。奚由萬馬入凾中。<line/>
○金郊察訪李壽岱。相話移時。</단락>
<단락제목 align="left" indent="0">[二十一日]</단락제목>
<단락 align="left" indent="0">二十一日辛巳。大風。䓗秀三十里午餐。瑞興五十里<line/>
宿。○白注書師謹。留平山衙內。朝日往見。要余批<line/>
府人科詩。○到䓗秀。李察訪。脫袍贐之。○時天氣<line/>
<line/>
<페이지 number="ITKC_MO_0577A_A259_198B"/>凄寒。風埃漠漠。䓗秀溪山。無寸綠銖碧。意想索然。<line/>
世傳石上刻朱蘭嵎像。余仰面諦視。則觀音大士<line/>
影也。前日過此有詩曰。花鬘觀音石影圓。靈泉如<line/>
乳滴涓涓。攀蘿若測峯高遠。恰想垂猿百臂聯。甘<line/>
溜泉岩竇之口。皆花斑石也。○洪載寧元燮。風采<line/>
映發。有安仁叔寶之美。相與談詩。○付陪持安州<line/>
書。</단락>
<단락제목 align="left" indent="0">[二十二日]</단락제목>
<단락 align="left" indent="0">二十二日壬午。大風。劒水四十里午餐。鳳山三十里<line/>
宿。○劉銀泰。鳳山瞽人。談命者也。往往奇中。名滿<line/>
國內。媚悅機詐。人多惑焉。</단락>
<단락제목 align="left" indent="0"><페이지 number="ITKC_MO_0577A_A259_198C"/>[二十三日]</단락제목>
<단락 align="left" indent="0">二十三日癸未。大風。黃州四十里宿。○洞仙嶺。在鳳<line/>
山西十里。古之岊嶺也。脩峰巨壑。獮猴桃藤。纏絡<line/>
古木。令人危怖。石如樺皮。平薄堪書。關門路右石。<line/>
黃色疊積。累砌突起。不可攀如。以硫黃筆作側勾<line/>
勢。名舍人岩。亦海西之奇觀也。關左有峯削拔。辛<line/>
卯歲三月。陪家大人與族姪和仲。携黃州妓張樂<line/>
鏗轟。山鳴谷應。心目䧺快。至今不可忘。○登月波<line/>
樓。廣野莾宕。遙山錯落。</단락>
<단락제목 align="left" indent="0">[二十四日]</단락제목>
<단락 align="left" indent="0">二十四日甲申。風。査對留黃州。○金若九。鳳山人也。<line/>
工於唐擧之術。見余㒵以爲鳴鳳之形。寫字官洪<line/>
<line/>
<페이지 number="ITKC_MO_0577A_A259_198D"/>慶運。年少而㒵不揚。以善書資一品。雜坐於十譯<line/>
官之中。藏其玉圈。若九歷視之。指慶運曰。此至貴<line/>
之相也。已躋崇品。滿坐愕然。○咨文。著大國所與<line/>
之寶。文曰。朝鮮國王之印。右方芝英篆。左方滿州<line/>
書。甞案會典金印龜鈕。與親王世子同。而安南琉<line/>
球諸國銀印，駞鈕，大方篆。可知其優待我國也。○<line/>
登太虛樓。朱蘭嵎之蕃。題額。字甚肥。亦有大國使<line/>
臣阿克敦書山諸詩版。</단락>
<단락제목 align="left" indent="0">[二十五日]</단락제목>
<단락 align="left" indent="0">二十五日乙酉晝陰。夕雨徹夜。中和五十里午餐。平<line/>
壤五十里宿。○府使李得永上京。金祥原致九。以<line/>
<line/>
<페이지 number="ITKC_MO_0577A_A259_199A"/>兼官來。余同閈也。相逢甚欵。○生陽館牆外。始見<line/>
杏花。○夕入刺楡林中。雨勢益急。江光瑟然而碧。<line/>
馬鳴蕭蕭。爲之工步登練光亭。在先先到。凭檻。黃<line/>
大厚。西京文士也。初見余。誦余前日遊浿上詩。解<line/>
佩刀沽酒。勸飮。因示贈行上使詩。筆勢奇峻。余曰。<line/>
平壤城。直如引繩。城下閭閻一重。江一重。沙一重。<line/>
楡林一重。靑白綠墨。直直齊齊。此是異觀。○冒雨<line/>
疾馳。留宿<주석 id="D002" type="교감주">五</주석>詢亭。亭徐判書命膺所建。取周官<주석 id="D003" type="교감주">五</주석><line/>
詢之義。亭臨半月池。作記揭之。成士執大中。爲雲<line/>
山時。撰試士記。○元郞廳啓葳。餉熊掌。又贐靑組<line/>
<line/>
<페이지 number="ITKC_MO_0577A_A259_199B"/>轡。頭黑絹扇。綿布袷袴。</단락>
<단락제목 align="left" indent="0">[二十六日]</단락제목>
<단락 align="left" indent="0">二十六日丙戌。大風。順安五十里宿。○三使以査對。<line/>
留二日。余則先發。出自七星門。宿順安。</단락>
<단락제목 align="left" indent="0">[二十七日]</단락제목>
<단락 align="left" indent="0">二十七日丁亥。風。肅川六十里午餐。安州六十里宿。<line/>
○拜外舅於安州。○夕登百祥樓。時夕氣蒼蒼。江<line/>
山俱成遠勢。懷乙支之壯圖。攬七佛之靈蹟。徘徊<line/>
眺望。慨然有鳴劒之想。雖處西道之要衝。而山淺<line/>
城仄。恐不如鐵甕城之仍舊爲節度營也。○外舅<line/>
贈布衫袴各二。風眼鏡一。</단락>
<단락제목 align="left" indent="0">[二十八日]</단락제목>
<단락 align="left" indent="0">二十八日戊子。風。寧邊六十里宿。○時宗兄敬懋爲<line/>
<line/>
<페이지 number="ITKC_MO_0577A_A259_199C"/>寧<주석 id="D004" type="난외주">邊</주석>。我老親西遊妙香。留衙中。是<주석 id="D005" type="난외주">日</주석>拜謁。將向寧<line/>
邊府。外舅別余于<imghj href="KC03692"/>水之上。執手有凄然之色。盖<line/>
其性慈仁而情勝故也。○北入鐵甕城。長岡短阜。<line/>
重回複抱。距南門十里。水忽委曲。沙亦映帶。極靑<line/>
而至素。眼爲之醒。神爲之爽。西來後一初瀟洒之<line/>
觀也。○都護公集府內文士。方設白日長試。使其<line/>
壻鄭雅士國輝。考批。又使余攝考。余固辭。不得已<line/>
考之。入夜。呼中設宴饗之。前日李節度觀祥之爲<line/>
此州也。朴在先以女壻。留衙。余移書戒其不可爲<line/>
試官。今余犯戒。可謂言易而行難。賦或有入品。詩<line/>
<line/>
<페이지 number="ITKC_MO_0577A_A259_199D"/>則多紕繆。不堪觀。</단락>
<단락제목 align="left" indent="0">[二十九日]</단락제목>
<단락 align="left" indent="0">二十九日己丑。風。留鐵甕。○衙軒號爲望美。趙公重<line/>
晦所建。棟宇甚壯麗。○金雲山聖猷。三和府人也。<line/>
適客遊鐵甕。訪余誦其詩。金工於賦。登魁科。㒵甚<line/>
昂藏。<문자효과 type="격자"/><주석 id="D006" type="난외주">先王</주석>甞以爲酷類尹領相。今見之果然。可<line/>
謂知臣莫如君也。</단락>
<단락제목 align="left" indent="0">[三十日]</단락제목>
<단락 align="left" indent="0">三十日庚寅。天氣淸和。留鐵甕。○余以爲此日。送春<line/>
日也。可以一登藥山。都護公率府中諸客。歷登天<line/>
柱寺。棲雲寺。在府衙藥山之間。林石淸幽。軒檻間<line/>
曠。與金雲山拈韻飛觴。羣妓誦陶菴先生代李太白<line/>
<line/>
<페이지 number="ITKC_MO_0577A_A259_200A"/>魂。誦傳竹枝詞詩。淋漓跌宕。遵松磴。上藥山東㙜。<line/>
㙜突起四五丈。可坐數十人。東眺妙香山。如白練<line/>
絡山。此冬雪未銷也。西則鴨江羣山如蟻垤。南臨<line/>
大海。接于靑齊。北望山勢。來從靺鞨。綿綿漠漠。都<line/>
護公又使之爲詩。余得七律。金雲山不勝醉。載之<line/>
藍輿。送于天柱。是日天晴風溫。飮酒樂甚。都護公<line/>
性簡重。不喜遊覽。而此遊盖爲余而發也。余詩有<line/>
云。秀拔孤峯鐵甕中。閭閻撲地一州䧺。二年三月<line/>
逢晴景。萬水千山入遠空。邃古封疆檀荇刱。直西<line/>
分野冀幽通。乾坤眼力初窮處。吸盡杯心落照紅。<line/>
<line/>
<페이지 number="ITKC_MO_0577A_A259_200B"/>都護公大詑以爲人言汝工詩。吾未之深知。今目<line/>
擊。眞大家也。密陽雲心。名妓也。李節度殷春之守<line/>
寧邊。以其甞爲大人所眄載來。時心已老白首矣。<line/>
登東㙜。眺望之良久。忽慷慨語曰。後世若曰。密陽<line/>
雲心。登藥山東㙜。不勝其樂。擲死于㙜下。豈不壯<line/>
哉。因攝裙迅奮而投。左右愕然挽之而免焉。傳以<line/>
爲勝事。日旣夕。登南將㙜。放砲發神機箭三枝。馳<line/>
馬到<주석 id="D007" type="난외주">進樓</주석>府中。軍校猛如虓虎。魚貫而鳥萃。盖聞<line/>
砲響。急來應變也。歷登六勝亭。亭在池中。板橋迤<line/>
邐。池水湛淸。池邊林樹。翳然會心。前聞在先爲詩。<line/>
<line/>
<페이지 number="ITKC_MO_0577A_A259_200C"/>以鐵筆烙而書之于板。人皆駭矚。前年有一京中<line/>
士。忽大怒拔而碎之云。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>上之二年戊戌</주석명>
							<주석내용>正宗朝</주석내용>
						</주석항목>
						<주석항목 id="D002" type="교감주">
							<주석명>五</주석명>
							<주석내용>三</주석내용>
						</주석항목>
						<주석항목 id="D003" type="교감주">
							<주석명>五</주석명>
							<주석내용>三</주석내용>
						</주석항목>
						<주석항목 id="D004" type="난외주">
							<주석명>邊</주석명>
							<주석내용>邊下落都護</주석내용>
						</주석항목>
						<주석항목 id="D005" type="난외주">
							<주석명>日</주석명>
							<주석내용>日下落爲</주석내용>
						</주석항목>
						<주석항목 id="D006" type="난외주">
							<주석명>先王</주석명>
							<주석내용>英宗朝</주석내용>
						</주석항목>
						<주석항목 id="D007" type="난외주">
							<주석명>進樓</주석명>
							<주석내용>進樓當考</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_197A" 연계종료="ITKC_MO_0577A_A259_200C"/>
						<연계항목 type="번역문" 연계시작="ITKC_BT_0577A_0660_010_0010" 연계종료="ITKC_BT_0577A_0660_010_0010"/>
					</연계정보>
				</레벨4>
<레벨4 DCI="ITKC_MO_0577A_0660_010_0020_2006_A259_XML" id="ITKC_MO_0577A_0660_010_0020" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年四月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[四月初一日]</단락제목>
<단락 align="left" indent="0">四月初一日辛卯。雨。留鐵甕。○讀寧邊府誌。不記何<line/>
人所著。有曰。東明王未刱國之前。稱曰高將。故有<line/>
地名高將㯖。又曰。朱蒙生於四月八日。又曰。漢龔<line/>
遂渡淸川江。勺而甞之。此水上流。必有菩薩。因名<line/>
<imghj href="KC03692"/>水。龔遂何甞來東。西漢之世。安有所謂菩薩哉。<line/>
○平安都事朴長燮。陪行正使。到安州。落後。因入<line/>
鐵甕。轉遊香山。前所未知也。要余相見。余往訪談<line/>
藝。一見如相知。品甚醇厚。</단락>
<단락제목 align="left" indent="0"><페이지 number="ITKC_MO_0577A_A259_200D"/>[初二日]</단락제목>
<단락 align="left" indent="0">初二日壬辰。朝霧。留鐵甕。○吉仁和。冶隱先生之裔<line/>
也。居於寧邊少林。磊落有長者風。甞遊京師。多交<line/>
結一時宿儒豪傑。辛壬之間。黨禍甚熾。時官典牲<line/>
署別提。棄官揭一詩于崇禮門。浩然西歸。詩曰。先<line/>
祖當年注書退。孱孫今日別提歸。敢言盛世見機<line/>
去。正憶鱸魚秋正肥。終其世不更入京。年踰八十<line/>
而終。宋雲坪甞過訪。恭執弟子之禮。其子衍。同樞<line/>
階。㒵甚<주석 id="D001" type="난외주">塊</주석>偉。寬洪有過人之識。與余婦翁甚善。今<line/>
爲府中軍。其子尙中。方爲御營校。與余相好。</단락>
<단락제목 align="left" indent="0">[初三日]</단락제목>
<단락 align="left" indent="0">初三日癸巳。風。留鐵甕。○是日。家大人周甲晬辰也。<line/>
<line/>
<페이지 number="ITKC_MO_0577A_A259_201A"/>都護公爲設盛饌。率諸客以樂之。縱不得與家人<line/>
相慶。千里來拜。亦足以爲喜。而老親則引程子生<line/>
日當倍悲痛之義。有時含涕。</단락>
<단락제목 align="left" indent="0">[初四日]</단락제목>
<단락 align="left" indent="0">初四日甲午。風。博川四十里午餐。嘉山五十里宿。○<line/>
前聞三使臣。二十九日到安州。留一日。査對。初一<line/>
日發向嘉山。故余則是日發行。直爲馳到義州。朝<line/>
日拜辭家大人。心懷不禁。黯然而傷。出北門。泉石<line/>
絶勝。門有緩帶樓。跨于水門之上。窓櫳虛明。水音<line/>
石氣。逼人毛骨。成士執作記揭之。○大定江。博川<line/>
嘉山之境也。海潮往來。舟楫輻湊。人居富庶。魚腥<line/>
<line/>
<페이지 number="ITKC_MO_0577A_A259_201B"/>逆鼻。船制立短檣于船頭。而船腰立船檣。下碇則<line/>
偃爲篷樑。船上皆覆板。穹然如龜背。雖遇風。無缺<line/>
漏之患。帆繩。絞人髮。鴟柄外揷。余甞居江干。頗知<line/>
舟楫之類。此船最爲便利。○自入嘉山境。路多嶺<line/>
上行。○郡守韓善養伻訊。將來訪。余先往見之。</단락>
<단락제목 align="left" indent="0">[初五日]</단락제목>
<단락 align="left" indent="0">初五日乙未。大風。定州七十里午餐。郭山三十里秣<line/>
馬。宣川四十里宿。○日未出。踰曉星嶺。陵谷出沒。<line/>
松林蓊蔚。凄淸有峽氣。往往村落。屋頭籬角。杏花<line/>
蒲柳。隱映悅目。自入定州境。山阜平遠。田疇沃衍。<line/>
男駕兩牛而耕。女執鴉觜而種。隱然有卜居之想。<line/>
<line/>
<페이지 number="ITKC_MO_0577A_A259_201C"/>定州城堞。雖不堅壯。人家富盛。亦一都會也。聞登<line/>
文科者四十七人。○郭山官衙。不臨大道。雲興館。<line/>
村落頗盛。而野陋不足觀。○納淸亭。在嘉山定州<line/>
之間。村閭迤邐。有林樹川渠之勝。○宣川地。皆良<line/>
沃。海錯如土。亦可居之地。</단락>
<단락제목 align="left" indent="0">[初六日]</단락제목>
<단락 align="left" indent="0">初六日丙申。風。鐵山四十五里午餐。龍川三十里秣<line/>
馬。所串四十里宿。○距宣川府二十餘里。有山城<line/>
如解帶委于地。淺狹不可守。城倂女墻。僅高三丈。<line/>
又有關。號鎭西關。林木茂密。頗有幽趣。又西林山<line/>
城。如窶藪殘戶數三十而已。○鐵山官府。亦不臨<line/>
<line/>
<페이지 number="ITKC_MO_0577A_A259_201D"/>大道。車輦館供客。甞見<문자효과 type="격자"/>明朝使臣詩。必咏車輦<line/>
館蟠松。我國儐相諸鉅公。亦必酬和。盖關東數里<line/>
許路傍。有蟠松。赤榦翠葉。可一丈餘。偃枝幢幢。可<line/>
坐二十人。閱歷中國人之多。無如此松。慕中華者。<line/>
表章之可也。自皇華集以後。無人識此松。余始發<line/>
其幽光。龍川官亦不臨道良策館供客。</단락>
<단락제목 align="left" indent="0">[初七日]</단락제목>
<단락 align="left" indent="0">初七日丁酉。風。義州三十五里宿。○義州山水淸姸<line/>
細膩。頓無邊塞之荒絶。城內東西高而中凹。號爲<line/>
舞鶴形。</단락>
<단락제목 align="left" indent="0">[初八日]</단락제목>
<단락 align="left" indent="0">初八日戊戌。風。留義州。○戚兄許星。戚弟李珀。適留<line/>
<line/>
<페이지 number="ITKC_MO_0577A_A259_202A"/>府中。俱邂逅邊城。勸酒歡甚。朴同知守仁。兪察訪<line/>
華。亦在幕府。是日浴佛日也。夜來携酒。同登東城<line/>
門。逍遙而歸。</단락>
<단락제목 align="left" indent="0">[初九日]</단락제목>
<단락 align="left" indent="0">初九日己亥。雨。留義州。○觀官妓投壺。選蕉硏齋詩<line/>
鍊字陶句。嚴若精沈。<원주>蕉硏齋。書狀沈公號也。</원주></단락>
<단락제목 align="left" indent="0">[初十日]</단락제목>
<단락 align="left" indent="0">初十日庚子。雨晴。凄寒似秋。留義州。○欲登統軍亭。<line/>
自古使行。以拘忌不敢登。九龍淵亦然。開城滿月<line/>
臺。平壤浮碧樓。亦坐俗忌。不敢遊。盖行期悤悤。恐<line/>
其遲延。地主及同行之人。托而禁之也。○許李二<line/>
戚人。邀余及在先。朝設煖爐。煮肉侑飯以餞。</단락>
<단락제목 align="left" indent="0"><페이지 number="ITKC_MO_0577A_A259_202B"/>[十一日]</단락제목>
<단락 align="left" indent="0">十一日辛丑。風。留義州。○府尹李公命植。設饌餞三<line/>
使及余與在先。李公索余詩觀之。謂余曰。見詩。可<line/>
知其工於文。</단락>
<단락제목 align="left" indent="0">[十二日]</단락제목>
<단락 align="left" indent="0">十二日壬寅。風。辰量發行。午量渡鴨綠江。晡時渡三<line/>
江。九連城二十五里午餐。金石山三十五里宿。○<line/>
府尹設餞江上。分三所。搜檢訖。登舟渡三派江。日<line/>
已晡矣。鴨綠江源出白頭山。古之馬訾河也。水勢<line/>
悍急。風又不利。天劃長江。爲兩國之界。故江之東<line/>
西。風氣殊異。江邊往往有甲軍戍幕。放馬蘆中。已<line/>
堪入畫。江以西。山水秀麗。林樹䓗倩。可耕可居。極<line/>
<line/>
<페이지 number="ITKC_MO_0577A_A259_202C"/>目堪娛。絶勝於平壤江上。○九連城。古靉陽城。而<line/>
明朝設鎭江堡。有城基可辨。溪邊設行厨。野飡潔<line/>
精。月中到金石山下。梨花逈白。淸香撲鼻。恠鳥磔<line/>
磔。時響空山。夜已三更。處處火堆裡。人馬野宿。圍<line/>
張虎網。夜有霜而月色益佳。設<주석 id="D002" type="난외주">㡩</주석>幕而宿。</단락>
<단락제목 align="left" indent="0">[十三日]</단락제목>
<단락 align="left" indent="0">十三日癸卯。天氣淸和。䓗秀三十二里午餐。柵門外<line/>
二十八里宿。○距金石山八里。路南有溫泉。石甃<line/>
宛然。又十餘步。有天生石井。口廣底尖。句股形。弦<line/>
長各二周尺。三方甚匀。底尖處。有一竅容菽。泉出<line/>
如魚眼。盈科而流。赫然霞蒸。以手探。熱不可耐。攪<line/>
<line/>
<페이지 number="ITKC_MO_0577A_A259_202D"/>之尤熱。旁近盤石俱烘。而雜草靑靑。涵演于泉。○<line/>
路中北望松鶻山。峯巒如火焰。恰似我國冠岳山。<line/>
而秀潤則過之。距金石山三十里。地名湯站。路左<line/>
右。壞礎破垣之中。往往有雕花石磑。亦有眢井。路<line/>
北三五十步。有崩城。高廣一二丈。甓築灰縫。副房<line/>
乾粮官趙明會。使馬頭剝取城灰曰。年久之灰。無<line/>
過於此。瘇醫林國瑞甞以爲年久灰。拌藥傅瘰癧。<line/>
則生竅。而旁近纍纍之痰。皆從竅中出。盖有吸取<line/>
之功。湯站。疑古者湯氏遺墟。故城北小山。亦名湯<line/>
山。○從湯站行二里許。路南長川活活。川邊小山<line/>
<line/>
<페이지 number="ITKC_MO_0577A_A259_203A"/>陡起。石壁嶙峋。有樹䓗倩。故名曰䓗秀。䓗者。靑也。<line/>
我國䓗秀。亦類此。故倪文僖謙過瑞興而名之。但<line/>
此則踈姸。而我國所有。則濃厲耳。設網捕魚。○路<line/>
中望見鳳凰山。縹緲如雲朶。夕陽到柵門外。北峙<line/>
高峯。南流長川。西設木柵。僅丈許。中設大板門。盖<line/>
以秸甲軍。黑衣紅帽。身榦偉壯。列立柵內。時出門<line/>
外。初見怖殺。前期一日。送淸譯一人。馳告使臣當<line/>
到。則門御史通于凰城將。城將來然後開門。此日<line/>
不來。故又野宿。日將夕。牧者一人。持杖騎馬。叫呼<line/>
一聲。馬騾牛犢。散在平蕪。聞聲來集。若將聽命。牧<line/>
<line/>
<페이지 number="ITKC_MO_0577A_A259_203B"/>者又叫聲疾馳。則羣畜隨行。颯如風雨。畢入柵門。<line/>
此亦我國所無也。</단락>
<단락제목 align="left" indent="0">[十四日]</단락제목>
<단락 align="left" indent="0">十四日甲辰。雨。晡後。寒風凄緊。若秋日。鳳凰城三十<line/>
里宿。○柵門北畔樹下。馬頭輩。分贈章京甲軍禮<line/>
物紙扇。朝食後。鳳城將普政始來。政。宗室也。不卽<line/>
開門。舌人詰難。政以爲開門。則當宿柵內。今日不<line/>
必往鳳城。盖操縱之也。上使决棍淸譯李惠廸。須<line/>
臾開門。一行入柵。甲軍又攔道。上使駐轎。杖義州<line/>
小通事安淑。及上通事張潛。馬頭甲軍。始解去。淑<line/>
最姦黠。中間用事。可謂不可無一。不可有二者也。<line/>
<line/>
<페이지 number="ITKC_MO_0577A_A259_203C"/>旣杖淑。一行皆稱快。彼人則嘖舌嗟惜。時漂人。領<line/>
去賫咨官金弘喆。回來留柵。○安市城。距柵門十<line/>
里。城在鳳凰山上。山三面周抱。峯皆戌削刺天。超<line/>
邁欲飛。南一面稍平可門。高句驪方言以鳳凰爲<line/>
安市。故名安市城。唐太宗動天下兵。親征。爲城主<line/>
所射。眇目而還。足爲黷武者之炯戒。老稼齋以爲<line/>
此東明所築。非安市城。安市城獨非東明所創乎。<line/>
案一統志。此眞安市城。故距五里有駐蹕山。路旁<line/>
有徐宗孟墓舍。柳樹陰翳。墻垣鞏固。安市城主世<line/>
傳姓名楊萬春。三淵詩亦用之。然尹月汀謾錄。已<line/>
<line/>
<페이지 number="ITKC_MO_0577A_A259_203D"/>辨其出於唐書演義。不足取信。○鳳凰城。雖無城<line/>
池。閭閻繁庶。物貨山積。邊裔之一都會也。副使所<line/>
館主人王綍。貢生也。稍識字。以筆代舌。有書六架。<line/>
聞馬頭靑童言。則以爲綍。乃王順昌之子也。家甚<line/>
富。近年稍减敗。綍長子進士。早死。第二子前年坐<line/>
採蔘罪死。其奴婢皆素服。綍與副使鄭公。俱辛丑<line/>
二月生。鄭公餽飯。綍不辭讓。纔下一筯。謝曰。夕旣<line/>
飽餐。不能加食。</단락>
<단락제목 align="left" indent="0">[十五日]</단락제목>
<단락 align="left" indent="0">十五日乙巳。微雨。晡大風凄寒。松站五十里宿。○王<line/>
綍。朝日餽酒及餻餹於書狀官沈公。酒器僅盈握。<line/>
<line/>
<페이지 number="ITKC_MO_0577A_A259_204A"/>白銅鑄成。狀如酒煎子。底有柱。中空如筆管。盖有<line/>
穴而貫柱。又有㙜中。立小管。揷燈心。灌油爇火。置<line/>
酒器于㙜上。則火氣通于柱中。烟出于盖穴。柱烘<line/>
而酒溫。可盈五小盃。眞妙品也。綍曰。此名火壺。産<line/>
杭州。杭州有友送一雙。書狀官要買其一。不許。花<line/>
斑石爲盤。畫以錦鷄牧丹。邊欄以花棃作嵌空形。<line/>
盛以橘餠，氷餹，閩薑，乾葡萄。餻子如圖章石。或方<line/>
或圓。雕壽福草花。書狀報以淸心丸。○朝出遊市<line/>
肆。馬姓人勸茶。有挖耳匠。坐於高凳。置一人於卑<line/>
凳。<주석 id="D003" type="난외주">控</주석>其耳有器八件。挖之夾之。刺之䟽之。一垢不<line/>
<line/>
<페이지 number="ITKC_MO_0577A_A259_204B"/>留。<주석 id="D004" type="난외주">控</주석>之者。天下之細人。受<주석 id="D005" type="난외주">控</주석>者天下之懶人也。有<line/>
寺一座。爲龍鳳寺。布袋和尙金像。皤腹呀口。極其<line/>
精巧。○伯顔洞。距鳳城三十里。左右岡阜甚狹。舌<line/>
人言此元伯顔營屯之地。洞接麻姑嶺。伯顔營屯<line/>
于此。則麻姑亦採藥于此耶。未可信也。○松站月<line/>
色甚佳。訪上使所館而歸。失路入一村舍。主人爇<line/>
炕。婦人少兒。喃喃嗔責。猛犬狺狺向前。余甚驚怖。<line/>
言語莫通。小兒呼犬止吠。余始屛息出門。此余平<line/>
生最窘廹處也。</단락>
<단락제목 align="left" indent="0">[十六日]</단락제목>
<단락 align="left" indent="0">十六日丙午。大風陰霾。八渡河三十里午餐。通遠堡<line/>
<line/>
<페이지 number="ITKC_MO_0577A_A259_204C"/>三十里宿。○歷小長嶺大長嶺。至八渡河。三使招<line/>
童子曾天成。使讀詩簡兮章。天成。田家子也。年方<line/>
十四。面姸白。性甚穎慧。使臣俱贈筆墨。天成行再<line/>
拜。三叩頭於煖床下。閒雅可念。書狀官問曰。爾讀<line/>
書。將何爲。天成對曰。要做官。書狀曰。要做官。勤讀<line/>
書。我歸時畢讀毛詩可也。天成點頭而諾。○通遠<line/>
堡主人王姓。漢軍也。漢軍。一年受官銀二十四兩。<line/>
淸軍。三十兩。騎步皆同。而騎兵。自備戰馬。若有敵<line/>
則出戰而已。步軍。平時。烽燧擺撥雜役。俱不免焉。<line/>
一夫若治田四方各一里。則荳菽下一斗。薥黍下<line/>
<line/>
<페이지 number="ITKC_MO_0577A_A259_204D"/>五升。平年。可收五碩。五碩較我國十碩。稅一日耕。<line/>
一升五合。○典當舖。有山西人張丕訓兄弟。身皆<line/>
九尺。設層架。典當衣服器什。書年月及債錢幾兩。<line/>
貼標。期以二年。過期則因爲己有云。</단락>
<단락제목 align="left" indent="0">[十七日]</단락제목>
<단락 align="left" indent="0">十七日丁未。朝陰晝晴。寒風。草河口三十里午餐。連<line/>
山關三十里宿。○草河口。一名畓洞。此我國人所<line/>
命。甚無謂。環顧四野。烏覩所謂一頃水田也哉。分<line/>
水嶺距草河口二十里。嶺下路畔。有觀音寺。棟宇<line/>
破壞。判官羅刹之屬。只餘眼珠。茫然可怕。有碑四<line/>
座。文法筆勢。陋拙不堪讀。連山關。雖無城堞。山勢<line/>
<line/>
<페이지 number="ITKC_MO_0577A_A259_205A"/>回抱如甕。若築城設關。則爲一路要害。○夜召主<line/>
人馮姓。問<문자효과 type="격자"/>明朝政令何如今朝。對曰。<문자효과 type="격자"/>明朝爲政等<line/>
級嚴截。故勞者雖勞。逸者亦逸。今朝爲政。緩於等<line/>
威。故無人不勞。或不如明朝。渠祖。曾爲雲南平遙<line/>
知縣云。</단락>
<단락제목 align="left" indent="0">[十八日]</단락제목>
<단락 align="left" indent="0">十八日戊申。朝微雨。晝晴風。甜水站四十里午餐。狼<line/>
子山十八里宿。○自連山關。至會寧嶺十五里。山<line/>
路崎嶇。或偃或仰。穹林巨壑。恢胸拓目。橋下玄氷<line/>
五六尺。多産木賊。<문자효과 type="격자"/>孝廟。以鳳林大君。入瀋陽也。<line/>
雨中渡此嶺。製一歌。歌甚悲激。宛想當時。不禁涕<line/>
<line/>
<페이지 number="ITKC_MO_0577A_A259_205B"/>泗之橫襟。東北望百里外。有山連綿。積雪皚皚。朝<line/>
陽照之璀璨焜燿。問諸驅車人連山關李姓。則以<line/>
爲山名平頂云。會寧嶺。一名磨天嶺。嶺下茶店。壁<line/>
上有博晰齋明滿江紅詞一闋。路畔有佛寺。仍設<line/>
關矦像。滿漢婦女五六十人。花䯻傅粉。供餠果於<line/>
關矦。燒香拜祝。貌皆武健。或如宦官。無一嬌艶。有<line/>
一朝鮮人。俯首指點。一處女繡鞵。旁有男子。詬罵<line/>
以鞭打其肩。○自嶺至甜水站二十五里。主人河<line/>
姓。家甚富。屋宇精麗。門皆刻牡丹。寡婦踞窓。與馬<line/>
頭爭房錢。悍厲咽哱。靑石嶺二十里。路絶險。石色<line/>
<line/>
<페이지 number="ITKC_MO_0577A_A259_205C"/>靑綠。往往有崩崖削壁。車聲轟轟。如雷如霆。又有<line/>
大石小石之嶺。逶迤屈曲。旣往而返。如乙如之。嶺<line/>
路旣訖。山秀野曠。夕氣蒼蒼。村烟抹靑。西望羣山。<line/>
羅立如我國之三角道峯。乃千山也。</단락>
<단락제목 align="left" indent="0">[十九日]</단락제목>
<단락 align="left" indent="0">十九日己酉。風。冷井三十八里午餐。新遼東三十里<line/>
宿。○涉三流河。陟石門嶺。嶺脊左右。靑石夾起如<line/>
門。至冷井村。村亦繁庶。將宿新遼東。路分西歧。走<line/>
舊遼東。自冷井以後。山皆平遠。衣以綠莎。䓗倩可<line/>
染。大野將坼。山勢有漸而卑。使人不覺忽然山盡。<line/>
大野平鋪。極目無際。一行人馬如玄駒之撲地。至<line/>
<line/>
<페이지 number="ITKC_MO_0577A_A259_205D"/>舊遼東城。皆頹圮。只餘甓門虹霓。路如繩直。左右<line/>
市肆。櫛比鱗次。怳惚玲瓏。無物不有。老少森立。拱<line/>
手而觀。人皆秀俊。直亘五里。回想漢陽雲從街市。<line/>
目瞠口噤。茫然自失。舌官曰。若見盛京，山海關，通<line/>
州，皇城諸處。繁華壯麗。愈往愈勝。見此一邊縣而<line/>
傾倒乃爾耶。出西城門。訪關矦廟。結搆華盛。金碧<line/>
炫目。柱皆硃紅。纏以金龍。關矦距坐像。幾二丈。貌<line/>
甚豊厚。戴冕旒。衣綠錦袍。侍立諸將。瞱然如活。右<line/>
廡趙雲。貌甚白。左廡張飛。彪猛驚絶。有憤慨之狀。<line/>
一手據膝。一手握拳。前有猛士。縛一裸衣人。或云<line/>
<line/>
<페이지 number="ITKC_MO_0577A_A259_206A"/>嚴顔。或云范彊。大門外。設石屛五六間。內外俱雕<line/>
雙靑龍及佛像。廟北牛鳴地。有廣祐寺。寺中。有白<line/>
塔十三層。八稜高三十六丈。圍可十七八間。下層<line/>
嵌石佛。八面皆同。中簷八面。俱架木椽。一面三十<line/>
五椽。每椽懸鐵磬口。十三層八稜亦然。総三百九<line/>
十磬。風動則丁東之音。徹于雲外。塔皆甓築。居人<line/>
云。塔層嵌銅碑。近者墜地。詳記塔長爲三十六丈。<line/>
其碑今在知縣衙中云。世以此塔。爲丁令威華表<line/>
柱。非也。此尉遲恭所建也。而石碑以爲不可逆探<line/>
其爲何代。明正德四年。御馬太監賀榮。重修。撰碑。<line/>
<line/>
<페이지 number="ITKC_MO_0577A_A259_206B"/>人。字缺不可考。灤陽許莊書碑。逢劉姓人。問之。答<line/>
曰。敬德塔。此言是也。華表石柱。在城西北民家。今失<line/>
之。夕渡太子河。水悍疾。及馬腹。此盖燕丹走死之<line/>
處。古之衍水也。東國人。亦以此爲送荊軻之水。可<line/>
謂不分東西。只博一笑。新遼陽。有永壽寺。多旅櫬<line/>
舌官忌。勸余不入也。○向舊遼陽時。望見新遼陽。<line/>
太子河邊。積大木。彌滿七八里。馬頭輩以爲此木<line/>
從渾春地方來。積于此。無處不走。爲棟樑之用。書<line/>
狀謂余曰。吾前年爲御史歷江界楚山等地。彼人<line/>
入廢四郡。伐大木作筏浮江而下。卽此是也。晉用<line/>
<line/>
<페이지 number="ITKC_MO_0577A_A259_206C"/>楚材。良足慨歎。○遼陽知州衙門。在舊遼陽。知州<line/>
羅秀。乃江南省人。到任已三年云。遼陽。卽秦時所<line/>
設。金之東京。努兒赤之所據也。</단락>
<단락제목 align="left" indent="0">[二十日]</단락제목>
<단락 align="left" indent="0">二十日庚戌。朝陰風。爛泥堡三十里午餐。十里堡三<line/>
十里宿。○發遼陽。路乍向北。而東北遙山撲地。西<line/>
南莾宕無際。目力所及。白氣漫漫。空明虛逈。如烟<line/>
如水。林木村落。微茫演漾。作汀洲浦溆之勢。此盖<line/>
野氣所積。野馬流絲之類也。其映發之處。炯如銀<line/>
汞。來牛去馬。歷歷倒影。矮樹亦能秀拔低屋。無不<line/>
高聳。田中忽看蓊然而起裊如香烟。驅馬而及則<line/>
<line/>
<페이지 number="ITKC_MO_0577A_A259_206D"/>寂然無有。盖遠人望見吾行。則亦應羡吾沿洄於<line/>
銀海宕漾之中也。遼野淸明之日。到處皆然。非獨<line/>
薊門烟樹。有名於天下也。○十里堡。一名十里河。<line/>
亦名虎皮驛。有關廟一座。階下有題名碑。崇德壬<line/>
午建。懷順王孔有德。公順王耿仲明。治順王尙可<line/>
喜。列名於碑陰。其下列書諸將佐。有朴仲先者。似<line/>
是我國被擄人也。</단락>
<단락제목 align="left" indent="0">[二十一日]</단락제목>
<단락 align="left" indent="0">二十一日辛亥。風。白塔堡四十里午餐。瀋陽二十里<line/>
宿。○白塔堡。有甓塔八稜六層。各層有四圓門。混<line/>
河距瀋陽城一里。廣如我國臨津。而水才及馬腹。<line/>
<line/>
<페이지 number="ITKC_MO_0577A_A259_207A"/>通官雙林。烏林咘之子也。自柵門卛甲軍。指揮蒿<line/>
工。艤舡渡人馬。瀋陽南門外。有關矦廟。三使各乘<line/>
馬入南城門。門樓三簷。市肆如遼陽。而城皆甓築。<line/>
四丈餘。堅緻無比。瀋陽將軍弘晌。皇帝之再從弟<line/>
也。行宮有大政殿。周以紅墻。禁人不得入。道上望<line/>
見八稜閣。覆黃瓦。南城內。有孔子書院。院中諸生。<line/>
金科豫等七人。來見三使筆談。夜深乃罷。科豫筆<line/>
勢翩翩。酬應如流。頃刻成二詩。甚踈率。</단락>
<단락제목 align="left" indent="0">[二十二日]</단락제목>
<단락 align="left" indent="0">二十二日壬子。日氣稍熱。留瀋陽。○朝鮮館。在南城<line/>
內衚衕。丁丑以後。質子所居。<문자효과 type="격자"/>孝廟所舍。卽今衙<line/>
<line/>
<페이지 number="ITKC_MO_0577A_A259_207B"/>門。只餘破屋十楹。彷徨躑躅。不勝悲憤。瀋陽書院。<line/>
在其傍。孔子塑像。眼稍圓唇褰而齒現。面黃赤。傍<line/>
有子路立像。恐涉猥褻。嘉靖間。以位板。易塑像。甚<line/>
得其正。金時孔子塑像。皆薙髮左袵。天下之大變<line/>
也。此像則儒衣儒冠。儼然而坐。當時建設者。可謂<line/>
有識。康煕朝。道州周元公後裔。逋官糓。知州枷鎖。<line/>
濂溪書院元公塑像。督徵之。與金時孔子像。薙髮<line/>
左袵。俱爲斯文之厄會。</단락>
<단락제목 align="left" indent="0">[二十三日]</단락제목>
<단락 align="left" indent="0">二十三日癸丑。天陰熱。晡後晴風。永安橋三十里午<line/>
餐。邊城三十里宿。○瀋陽西門外五里。有宲勝寺。<line/>
<line/>
<페이지 number="ITKC_MO_0577A_A259_207C"/>崇德願堂也。棟宇侈巧。滿庭丁香。芬馥可愛。崇德<line/>
昭陵。距城西北十里。黃瓦殿脊。隱映於林木之中。<line/>
山名隆業。自渡鴨江。不見松樹。路邊望見宲勝寺。<line/>
有松林靑翠堪玩。永安橋方毁掇更造。以皇帝七<line/>
月。幸行瀋陽故也。大房申距橋十五里。閭閻繁華。<line/>
邊城亦大村也。○留瀋陽日。舌官趙明會。問諸副<line/>
使所館主人。則城中民家千餘戶。通計滿漢軍人。<line/>
則五六千戶。幷計商賈店舖。爲萬餘戶。人口不下<line/>
五六萬人。問如此大都會。應多墳墓。而沿路所見。<line/>
絶無而僅有。無乃棄而不埋乎。答墳墓之離大道。<line/>
<line/>
<페이지 number="ITKC_MO_0577A_A259_207D"/>或十里二十里。問路傍。棺多露置。白骨縱橫。或寄<line/>
在佛寺。竟不掩土。何也。答此係貧富不等。若無子<line/>
孫。親戚。則隣里朋友。捐財備棺。放在閒地。遠方客<line/>
人。死於他鄕。則寄置廟堂。其親屬載歸故土者。亦<line/>
多矣。問富貴家葬祭之法。答父母之喪。停柩七七<line/>
四十九日。每七日。請僧誦經。衆親戚隣里朋友。皆<line/>
賻錢帛。亦饋茶飯。墳墓之制。上下四方。築之以甎。<line/>
外以土掩土上塗白灰。祭之之禮。正朝，淸明，七夕，<line/>
十月朔日及忌日。祭以猪羊鵝鴨魚鷄餠麵。而節<line/>
日則上墳。忌日則祭于家廟。問皇陵之制。答墓後<line/>
<line/>
<페이지 number="ITKC_MO_0577A_A259_208A"/>圍以紫垣。墓前排白石床卓，香爐，燭㙜。建一大殿。<line/>
殿前左右。有碑閣。又其前。設石人羊馬象駞之屬。</단락>
<단락제목 align="left" indent="0">[二十四日]</단락제목>
<단락 align="left" indent="0">二十四日甲寅。陰大風。孤家子二十五里午餐。周流<line/>
河堡十七里宿。○邊城周姓人。遭喪。以蘆簟設棚<line/>
屋。作樂演戱。棚上設繡帳。一人紗帽，蟒繡袍，綠鞓。<line/>
頤懸白假髯。踞椅主壁。二人紗帽，紅袍。左右踞椅。<line/>
中設卓子。執事者二人。繡袍，金幘獻盃。三人仍又<line/>
唱詞。音節多呀呀。而淸婉可聽。有時打話。此盖淨<line/>
丑外末。各樣打扮。而所演。爲郭令公宴對淮蔡兩<line/>
帥也。髯者。知爲令公。三人俱下椅盤旋。錦衣男子。<line/>
<line/>
<페이지 number="ITKC_MO_0577A_A259_208B"/>各執金銀瓜。圍繞而入。進退周旋。容止可觀。傳曰。<line/>
禮失而求諸野。漢官威儀。盡在戱子。若有王者起。<line/>
必取法於此。可悲也已。○自孤家子。至周流河堡。<line/>
皆黃沙。是日大風。終日沙漲連天。人幾不得行。巨<line/>
流河距孤家子八里。一名遼河。截沙而流。水甚渾<line/>
濁。僅容一舟一刺棹而已。抵于彼岸。箕子所封。以<line/>
此河爲界。○舌人問村人。則以爲民人不許設舖<line/>
店。滿人所耕之田。皆有定價。不得加减。漢人之田。<line/>
互爲買賣。價有增减。</단락>
<단락제목 align="left" indent="0">[二十五日]</단락제목>
<단락 align="left" indent="0">二十五日乙卯。大風。大黃旗堡三十三里宿。○是日<line/>
<line/>
<페이지 number="ITKC_MO_0577A_A259_208C"/>風大起。較昨日不翅十倍。飛沙擊面。人皆眯目。咫<line/>
尺不辨。馬爲之退步。一行上下二百餘人。齊言一<line/>
生刱見如此大風。行二十里新民店。歇于藥舖。主<line/>
人請書。上使寫五律一七絶二。書狀寫七絶一。至<line/>
大黃旗堡。舍館窄陋。移寓於旁近佛菴。三使同舍<line/>
而宿。</단락>
<단락제목 align="left" indent="0">[二十六日]</단락제목>
<단락 align="left" indent="0">二十六日丙辰。朝微雨。午晴風。白旗堡三十八里午<line/>
餐。一板門三十里宿。○白旗堡炕前。列置花盆。有<line/>
白石榴花未開花。又有花簪花。白者。爲玉簪花。紫<line/>
者花簪花云。到一板門。通官朴寶樹。率濟州漂海<line/>
<line/>
<페이지 number="ITKC_MO_0577A_A259_208D"/>人等十三人來。皆着淸人衣鞵。只不剃頭耳。自言<line/>
前年九月。遇大風漂到浙江省玉環島。郡縣遞送<line/>
至錢塘。轉達于山東。因到北京。將至本國。及見使<line/>
臣一行。莫不欣喜。問所經山川形勝。則皆鶻突。不<line/>
能詳對。自言岳鄂王墳甚盛云。余問墳前尙有鐵<line/>
人跪坐否。對曰。果有鐵人。而肢體壞折。此盖鑄秦<line/>
檜及其妻與<주석 id="D006" type="교감주">丂</주석>俟卨跪像於墳前。見者憤惋。去來<line/>
之人。俱擲瓦礫。弊又改鑄。是夜三使及從人。俱以<line/>
訓民正音。作家書付之。傳致于義州。</단락>
<단락제목 align="left" indent="0">[二十七日]</단락제목>
<단락 align="left" indent="0">二十七日丁巳。朝陰大風。二道井二十里午餐。小黑<line/>
<line/>
<페이지 number="ITKC_MO_0577A_A259_209A"/>山五十里宿。○自邊城至新店一百九十三里。皆<line/>
雨則沮淤。故路左右培土稍高。一板門，二道井尤<line/>
沮洳。今則天旱路甚燥凈。二道井新店之間。西北<line/>
望。始見天末遙山如眉。此毉巫閭山餘麓也。平蕪<line/>
連天。畜牧遍野。大抵遼野三里五里。村堡聯絡。烟<line/>
火通望。鷄犬相聞。無不墾之田。多使車之家。寓井<line/>
田保甲之意。可謂全盛之國也。距二道井三十里。<line/>
卽新店。距新店一里。始有阜陵。名曰土子井。登阜<line/>
陵東望。則眼界通濶。距土子井十五里。渡小溪則<line/>
路折而南。始有烟臺。高五六丈。以甓圓築。上設女<line/>
<line/>
<페이지 number="ITKC_MO_0577A_A259_209B"/>堞。星羅碁置。至于山海關。以禦蒙古女眞。又於海<line/>
旁列置。以禦海冦。此袁崇煥所營。一臺之費。銀五<line/>
百兩云。小黑山。屬廣寧縣。</단락>
<단락제목 align="left" indent="0">[二十八日]</단락제목>
<단락 align="left" indent="0">二十八日戊午。晝微雨。夕晴。中安堡三十里午餐。新<line/>
廣寧四十里宿。○離小黑山十二里。渡羊膓河橋<line/>
行四十里。入舊廣寧。廣寧東有阜陵。陟其上。則毉<line/>
巫閭山山根始現。重複蹲蹙。如屛張戟卓。䧺秀峻<line/>
拔。不可名狀。眞天下之壯觀也。廣寧繁麗。不下遼<line/>
陽。人戶之多。如我國三門之外。城堞廢而不修。出<line/>
城門五里。有大陵。陵上有北鎭廟。廟㒵弘敞。<문자효과 type="격자"/>皇<line/>
<line/>
<페이지 number="ITKC_MO_0577A_A259_209C"/>明列朝。及康煕朝及今時所立碑。磊落相望。毉巫<line/>
閭山。見於周官職方氏。舜卽位。分冀州東北爲幽<line/>
州。此山爲幽州之鎭。而舜所封十有二山之一也。<line/>
唐開元間。始尊爲北鎭。而封其神爲廣寧公。金時<line/>
尊爲王。元大德間。加封眞德。<문자효과 type="격자"/>明初創廟。列朝重<line/>
建致祭。正殿覆以靑瓦。繞以紅墻。殿中安廣寧公<line/>
塑像。冕旒繡袞。面白口小於眼。踞坐之形。幾二丈。<line/>
前列文臣武將各二。殿後。有靑瓦殿。二神幷坐。一<line/>
如廣寧公。一則<주석 id="D007" type="난외주">夫</주석>人像。似是廣寧夫人也。殿東有<line/>
會仙亭。可以盡攬廣寧城人家。逶迤如一字。亭北<line/>
<line/>
<페이지 number="ITKC_MO_0577A_A259_209D"/>有岩可三四丈。鑿開石磴。可見毉巫之北支。殿西<line/>
有覽秀亭。可以對巫閭之桃花洞諸勝。距七八里。<line/>
殿南有三虹門。門南有五石門。中一門最高。高可<line/>
五丈。上層橫欄。雕鏤奇妙。門南極望大野。渤海連<line/>
天。目力不能逮。覽秀亭西有石陡立。可一丈半。下<line/>
有三稜竇。透穿如門。石面嵌置石板。橫可周尺三<line/>
尺。皇帝所製七律手書。有小序。字大如含桃。飄逸<line/>
可愛。左方刻御畫偃松。扶踈離奇。乾隆甲戌。躬祀<line/>
此廟。廟中有松。仍詠詩畫松。石面又嵌金鼐，苗君<line/>
稷，陳易三詩。石前立一碑。前面大書屹鎭幽方。沈<line/>
<line/>
<페이지 number="ITKC_MO_0577A_A259_210A"/>荃書。沈之筆法。康煕朝天下第一。華亭人也。碑陰<line/>
大書。當境神三字。康煕辛丑。廣寧知縣滇南象山<line/>
人王立憲書。石名翠雲岩。今廣寧知縣爲伊湯安。<line/>
奉天府人也。日旣晡。三使欲訪桃花洞。通官雙林<line/>
挽止。使轎攔路不得行。自言皇帝七月。當幸行于<line/>
此。欽差官來廟中修刱。耳目甚煩。使臣若入桃花<line/>
洞。此言一出。吾當死矣。此盖姦人假托之言。不勝<line/>
駭憤。三使不得已。直向新廣寧。</단락>
<단락제목 align="left" indent="0">[二十九日]</단락제목>
<단락 align="left" indent="0">二十九日己未。風。閭陽驛四十里午餐。十三山四十<line/>
里宿。○自新廣寧。歷興隆店，雙河舖，壯鎭堡。堡距<line/>
<line/>
<페이지 number="ITKC_MO_0577A_A259_210B"/>新廣寧十七里。城皆崩頹在路北。老稼齋自燕京<line/>
歸時。路由此入桃花洞。所歷店舖堡驛。亦頗繁盛。<line/>
十三山在路南野中。山皆蒼黑。石踈秀可愛。峯巒<line/>
只六七。如廣庭列置太湖石。本名石森山。石與十。<line/>
華音相同。故今名十三山。非謂其十三峯也。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>塊</주석명>
							<주석내용>塊似魁</주석내용>
						</주석항목>
						<주석항목 id="D002" type="난외주">
							<주석명>㡩</주석명>
							<주석내용>㡩似帟</주석내용>
						</주석항목>
						<주석항목 id="D003" type="난외주">
							<주석명>控</주석명>
							<주석내용>控似挖</주석내용>
						</주석항목>
						<주석항목 id="D004" type="난외주">
							<주석명>控</주석명>
							<주석내용>控似挖</주석내용>
						</주석항목>
						<주석항목 id="D005" type="난외주">
							<주석명>控</주석명>
							<주석내용>控似挖</주석내용>
						</주석항목>
						<주석항목 id="D006" type="교감주">
							<주석명>丂</주석명>
							<주석내용>万</주석내용>
						</주석항목>
						<주석항목 id="D007" type="난외주">
							<주석명>夫</주석명>
							<주석내용>夫似婦</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_200C" 연계종료="ITKC_MO_0577A_A259_210B"/>
						<연계항목 type="번역문" 연계시작="ITKC_BT_0577A_0660_010_0020" 연계종료="ITKC_BT_0577A_0660_010_0020"/>
					</연계정보>
				</레벨4>
<레벨4 DCI="ITKC_MO_0577A_0660_010_0030_2006_A259_XML" id="ITKC_MO_0577A_0660_010_0030" type="최종정보" 자료생성일="2006-11-30">
					<메타정보>
						<제목정보>
							<제목>[正祖二年五月]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a259</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[五月初一日]</단락제목>
<단락 align="left" indent="0">五月初一日庚申。風。大凌河店三十里午餐。生陽店<line/>
二十二里宿。○今日。<문자효과 type="격자"/>先王禫日也。淸晨。三使率<line/>
譯官及諸從者。設帳於原頭廢垣中。東向痛哭四<line/>
拜。脫淺淡服。着鶴<imghj href="KC03839"/>油綠團領。又四拜。不勝悲感。<line/>
○大凌河廣如混河。兩岸立橛係索。緣索行舟。七<line/>
<line/>
<페이지 number="ITKC_MO_0577A_A259_210C"/>月。皇帝將幸盛京。沿路發軍民修治。斬岸塡塹。路<line/>
直如繩。不避田疇。路必堆土略爲界。凡五條。中條<line/>
甚廣。皇帝所行。左右兩條稍狹。妃嬪王子所行。又<line/>
側畔兩條狹如之。此百官軍馬之所行也。人若有<line/>
故不赴役。則一人一日出錢五百。一百爲十六錢。<line/>
五百爲八十錢也。各執鍬鍤爲役而無喧譁。可見<line/>
風俗之齊整。東方之人所不可及也。盛京工部侍<line/>
郞奉天府尹。以董督治道。向山海關去云矣。</단락>
<단락제목 align="left" indent="0">[初二日]</단락제목>
<단락 align="left" indent="0">初二日辛酉。大風。松山店二十八里午餐。高橋堡三<line/>
十八里宿。○小凌河距生陽店八里。水淺。才沒馬<line/>
<line/>
<페이지 number="ITKC_MO_0577A_A259_210D"/>踝。小凌河店，松山杏山兩店，十里河店，高橋堡店，<line/>
較所經堡店。彫殘零星。小凌河則蒙古有時掠婦<line/>
女而去。故人不聊生。松杏兩店。自<문자효과 type="격자"/>明師覆沒。至<line/>
于今。不復蘇完。松山路中望見紅螺山。而松杏之<line/>
間。南不及十里。有山曰官馬。盖自<문자효과 type="격자"/>明至今。爲牧<line/>
馬之所。<문자효과 type="격자"/>明師敗績於此。故路傍十里之間。有二<line/>
大塚。乃戰後京觀也。○丙申年。皇帝命瀋陽將軍<line/>
相地於靉陽門外。將以奠居皇族之貧窘者。將軍<line/>
以不可耕牧告之。靉陽卽木柵之門。與我國昌城<line/>
等地相對。今見沿路。往往多積大木。皇帝七月幸<line/>
<line/>
<페이지 number="ITKC_MO_0577A_A259_211A"/>陵時。作橋。渡軍。還京後撤其材。搆屋於松店之南。<line/>
以處皇族。皇族繁衍而貧窘。不無他日之慮。故有<line/>
此設置云。○盛京靈京塔。每年貢人蔘一萬斤於<line/>
皇帝。則必發賣江南等地。收其利。盛京蔘丁。每丁<line/>
納蔘五錢。靈古塔納一兩。靈古塔及瑟海地方。亦<line/>
有珠丁，貂丁。古來稱北珠之爲寶。卽此是也。○渡<line/>
小凌河有十字大路。南走海州。北走錦州。錦州路<line/>
二十許里云。○<주석 id="D001" type="난외주">丙申</주석>。告訃使宿高橋堡班姓人家。<line/>
班盖與徐姓人同室。而定州人方次同。齎不虞備<line/>
銀隨行。是夜。置銀於徐炕。卧睡其上。夜半。次同驚<line/>
<line/>
<페이지 number="ITKC_MO_0577A_A259_211B"/>覺。大呼有盜入室。徐姓人。宿於炕下。驚起檢視。則<line/>
失銀一千兩。炕窓微開不遂闔。班姓人。適自外入。<line/>
次同詰其狀。班大譁曰。俺寧能偸爾銀哉。仍與次<line/>
同。持燈追尋。同隣鄭姓人家。茄子田在兩家之間。<line/>
朝鮮人油衣笠帽麻屨。落在籬間。銀<imghj href="KC05695"/>牛皮。脫落<line/>
於鄭姓之門。次同直入鄭家。則草席繩索。盡在鍋<line/>
底。燒痕宛然。衙譯領送護送等官。目見此事。陳其<line/>
狀于錦州府及寧遠州。錦州知府縛班，徐，鄭三人。<line/>
傳致于奉天府將軍。將軍詰其偸竊之情。考掠嚴<line/>
酷者數月。俱不服。徐姓者言。失銀之夕。班姓人妻<line/>
<line/>
<페이지 number="ITKC_MO_0577A_A259_211C"/>黨某眇一目者。倐然而來。夜半逃去。不復見也。於<line/>
是將軍。又捕三家隣里若干人。囚之。又譏詗班姓<line/>
妻黨於蒙古地方。竟不得焉。皇帝特命錦州寧遠<line/>
盛京等官。出銀一千兩。以與朝鮮使者。拿致三家<line/>
婦人于皇城刑部。以皇旨詰問。則婦人等以爲雖<line/>
萬死。寔不知竊銀之人。但爲室女時。淫奔某男子。<line/>
惟有此罪。寔不敢竊銀也。皇帝憫其無隱。命放班<line/>
徐鄭。送歸其婦人。使之乘車賜衣及食。以不善緝<line/>
捕。停奉天將軍俸一年。使臣還獻所與銀。則不許<line/>
之。其銀至今留置于義州。今聞徐班兩人。聞朝鮮<line/>
<line/>
<페이지 number="ITKC_MO_0577A_A259_211D"/>人來。閉門不敢出。鄭姓則日夕驅牛而歸。適見朝<line/>
鮮人。睥睨而去云。</단락>
<단락제목 align="left" indent="0">[初三日]</단락제목>
<단락 align="left" indent="0">初三日壬戌。大風。連山驛三十二里午餐。寧遠州三<line/>
十八里宿。○距高橋堡十二里。南望大海。波濤黝<line/>
黑。風帆渺然。有島凡五峯。傳以爲田橫島。黃海道<line/>
白翎島。可望此島云。未可信也。距連山驛十二里。<line/>
路左。有長春橋三虹門。峙於野中。川渴而久廢不<line/>
行。距寧遠城五六里。路南有弩兒赤歐血㙜。山高<line/>
差小於我國之岐峯。北有臺低而廣。南有臺高而<line/>
狹。狹者。烟臺也。山下路傍。有永寧寺。入寧遠城。外<line/>
<line/>
<페이지 number="ITKC_MO_0577A_A259_212A"/>城門曰春和。內曰東寧。城堞崩毁。而閭閻稠密。南<line/>
大路中間。有祖氏牌樓三間。略如北鎭石門。而高<line/>
大雕鏤殆過之。若鬼工然。椽榱甍簷。俱用石材。不<line/>
藉一木。上刻玉音二字。中刻元勳初錫四字。後面<line/>
登壇駿烈四字。下刻橫書誥贈榮祿大夫云云。祖<line/>
鎭次橫書如之。祖仁次又如之。祖承敎次曰。特署<line/>
榮祿大夫云云。大樂兩柱內外。各有聯。只記前聯<line/>
松檟如新。慶善培於四世。琳琅有赫。賁永譽于千<line/>
秋。南距數十步。又有牌樓。石材制度。稍遜於大樂。<line/>
列書四世官如前。而祖大壽之所建也。祖仁之子<line/>
<line/>
<페이지 number="ITKC_MO_0577A_A259_212B"/>曰承訓。承訓之子曰大壽。大壽與大樂。爲再從兄<line/>
弟也。橫書廓淸之功。南面書忠貞膽智。下層內外<line/>
書四世元戎小保。因出南城門。門名永淸。盖如乾<line/>
淸永昌之爲讖也。</단락>
<단락제목 align="left" indent="0">[初四日]</단락제목>
<단락 align="left" indent="0">初四日癸亥。大風。沙河所三十三里午餐。東關驛三<line/>
十里宿。○歷路皆沿海。自沙河所以後。路不沮洳<line/>
則多崎嶇。風沙茫然。村堡彫殘。多不足觀。○東關<line/>
驛。古海濱縣也。只有破虹門一座。而村家野陋。有<line/>
古寺。名曰海濱。金主璟明昌七年創建。卽宋之慶<line/>
元二年。有萬曆年間重修碑。寺壁。揭印虛官師影。<line/>
<line/>
<페이지 number="ITKC_MO_0577A_A259_212C"/>近世中書舍人北平楊文郁所寫也。筆勢精纖。</단락>
<단락제목 align="left" indent="0">[初五日]</단락제목>
<단락 align="left" indent="0">初五日甲子。天氣始熱。時有淸風。中後所十八里午<line/>
餐。凉水站四十里宿。○朝日。見海棠於店房。葉如<line/>
梔子。花如躑躅而小五瓣。榦白無香。我國所謂海<line/>
棠。有香多刺。卽紅薔薇。亦名玫瑰者也。○中後所<line/>
人戶。幾如廣寧。市肆不下遼陽。有關矦廟。前年中<line/>
修。丹碧侈奢。立碑列書布施人。有朝鮮首堂官朴<line/>
道貫。首堂者。首譯也。比丘衣色黑。恰似我國道袍。<line/>
廟內有佛堂。亦有文昌神廟。戴軟角唐巾。㒵甚豊<line/>
秀。美鬚髯。主天下文章之神也。一名榟潼神。</단락>
<단락제목 align="left" indent="0"><페이지 number="ITKC_MO_0577A_A259_212D"/>[初六日]</단락제목>
<단락 align="left" indent="0">初六日乙丑。風。中前所四十五里午餐。紅花店四十<line/>
五里宿。○姜女廟距中前所二十五里。有石突起<line/>
大陵之上。緣甓級而上。有廟。廟中有貞女踞坐像。<line/>
頭冒棊子布巾。衣白綾衣。面白而帶悲苦憔悴之<line/>
色。令人憐憫。前立二童。一持雨傘。一持帶。按碑以<line/>
爲秦時潼關危七郞。築城於遼東。久不返。妻許氏<line/>
孟姜。辛苦跋涉。來此得夫骸骨。背負入遼海。此其<line/>
大略也。又曰。遼海有三石人。一立二卧。立者。貞女<line/>
也。亦有其墳。又有一碑以爲范郞之妻許孟姜。未<line/>
知孰是。兩柱有文文山所題。秦皇安在哉。萬里長<line/>
<line/>
<페이지 number="ITKC_MO_0577A_A259_213A"/>城築。怨姜女未亡也。千年片石猶貞。廟北有佛祠。<line/>
佛皆金身。綠長髯。北有岩。世所云望夫石。有貞女<line/>
足跡。有皇帝御題七言律刻于岩上。又別書其一<line/>
聯于廟柱。千古無心誇節義。一身有死爲綱常。岩<line/>
北刻振衣亭三字。有亭繚以磚垣。極望羣山連綿<line/>
蟠地。長城繚繞曠野。田疇皆赤埴。䧺大中帶平穩<line/>
之意。眞奇絶之觀也。○距廟四五里餘。有一座將<line/>
臺。甓築高六丈。南有小圓門。入其中。中空而四壁<line/>
鐵削凹如仰釜。四面成臺。四隅有甓堦。涉級連步<line/>
而上。南有大海襯天。西望長城。起自海邊。截然如<line/>
<line/>
<페이지 number="ITKC_MO_0577A_A259_213B"/>繩。北接大山。因其勢屈曲逶迤而築。關門在中間。門南<line/>
數里。有吳三桂毁城迎淸兵處。或曰。汗所築。亦曰。<line/>
吳三桂所築。故曰吳王城。又曰。烏言城。一名烏烟<line/>
城。俱未可知也。此㙜所覽。爲天下之壯觀者。渤海，<line/>
遼野，長城，羣山四大物。湊合均齊。無所偏倚故也。<line/>
日晡。入關城。凡四重。所歷入門。第三門。層樓之西。<line/>
揭天下第一關五字。橫板洽滿樓之中一間。則可<line/>
測其字之大小也。世傳此爲李斯所書。齊東之言<line/>
也。徐中山始設山海關。秦人李斯。安得以楷書書<line/>
之哉。此<문자효과 type="격자"/>明蕭顯所書。第五門東。揭祥靄榑桑四<line/>
<line/>
<페이지 number="ITKC_MO_0577A_A259_213C"/>字。此今皇帝所書。八門之間。俱有市肆。男女皆錦<line/>
緞衣裳。焜耀輝煌。目爲之眩。入第二門。門內有戶<line/>
部官人。據椅而坐。使人數朝鮮人。使臣皆弛轎于<line/>
馬。若下馬然。從人皆下馬。</단락>
<단락제목 align="left" indent="0">[初七日]</단락제목>
<단락 align="left" indent="0">初七日丙寅。風。范家店二十里午餐。楡關五十五里<line/>
宿。○關內外爲臨楡縣。大抵今之山海關。徐中山<line/>
所創。秦時通遼東之門。名曰楡關。距關八十五里。<line/>
而名楡關者。蒙舊名也。西北羣山圍繞如偃月。風<line/>
氣頓殊。關外野稀靑色。關內野樹靑葱。黍稷盈疇。<line/>
平如綠茵。往往大村落。灰屋甎墻。隱映於高柳之<line/>
<line/>
<페이지 number="ITKC_MO_0577A_A259_213D"/>間。男欣女悅。旣庶且富。行者謳謠。但未知敎之之<line/>
如何也。</단락>
<단락제목 align="left" indent="0">[初八日]</단락제목>
<단락 align="left" indent="0">初八日丁卯。風。背陰舖四十五里午餐。永平府四十<line/>
三里宿。○楡關西距二十里。撫寧縣。平地方城。稍<line/>
廣於我國景福宮城。東門曰古驪城。市肆北畔。卽<line/>
徐鶴年家也。屋宇宏敞。自古東使必入觀。鶴年字<line/>
鳴臯。進士也。爲人長者。家富好客。今已沒。有二子。<line/>
長曰紹芬。字咏香。次曰紹薪。字樵丹。樵丹時在皇<line/>
城。咏香在家。待客中堂。器玩位置蕭閒。可以留連。<line/>
揭守訓堂三字。中門柱聯。海東絶域皇華使。天上<line/>
<line/>
<페이지 number="ITKC_MO_0577A_A259_214A"/>仙官碧落卿。中堂兩聯。兄弟式相好矣。子孫勿替<line/>
引之。<원주>缺缺</원주> 室門揭曺命采詩。室中揭尹淳詩。堂右<line/>
有小衚衖。衖之北。有小亭曰會心。凈几明窓。瀟洒<line/>
出塵。庭中<imghj href="KC04263"/>長池。旁列怪石名花。籠中養蠟嘴。○<line/>
背陰以西。陵阜出沒。如我國形勢。驅馬入永平府。<line/>
夕氣蒼然。村烟如畫。夜召彈絲唱歌人。彈月琴唱<line/>
踏莎行。一人引拏琴。拏琴。卽我國之嵇琴也。夜深<line/>
乃罷。</단락>
<단락제목 align="left" indent="0">[初九日]</단락제목>
<단락 align="left" indent="0">初九日戊辰。大風。夷齊廟五里午餐。沙河驛六十里<line/>
宿。○出永平府西門五六里。路南<imghj href="KC00961"/>上。有李將軍<line/>
<line/>
<페이지 number="ITKC_MO_0577A_A259_214B"/>射虎石。石白頗似虎頭。岸下有碑曰。飛將軍射虎<line/>
處。傍書綏遠將軍蔡毓榮重建。仍復向東。又折而<line/>
北。從田間路。向夷齊廟。又有三折碑卧于田塍。有<line/>
大草書飛將軍三字。下有小書范題二字。下有二<line/>
圖章上不可辨。下曰范志完題。○灤水。一名漆河。<line/>
河之東岸。有孤竹君廟。塑像袞冕。靑面皓鬚。渡河。<line/>
河西有石壁陡起。方創建行宮。有樓有㙜。亦有廊<line/>
閣。而窓櫳玲瓏。以楠木紫檀花梨。刻牧丹卍字。棟<line/>
宇塗<주석 id="D002" type="난외주">二</주석>靑泥金朱紅。極其奢麗。而雕刻之。皆江南<line/>
巧工也。瓦匠石匠木匠刻匠。総一百七十人。刻匠<line/>
<line/>
<페이지 number="ITKC_MO_0577A_A259_214C"/>日食銀三錢。他匠二錢五分。役夫四百餘人。日銀<line/>
二錢。上匠三人。日銀一兩五錢。諸匠又日給米一<line/>
升。出內帑銀五萬兩。通州稅銀七萬兩。永平府督<line/>
造材木之價。不與於十二萬兩之數。今年正月二<line/>
十六日。營建。六月三十日。當訖工云。南有夷齊廟。<line/>
亦重修。而二塑像。紙冒全身。以防塵埃。庭列五六<line/>
碑。<문자효과 type="격자"/>明商輅所撰。最爲雅健。亦有元馬祖常伯庸<line/>
碑。<문자효과 type="격자"/>明時。追刻廟壁安皇帝七律及和親王詩。石<line/>
版各二。廟門前有二大碑。到今稱聖八分。萬曆間。<line/>
李頤書在右。忠臣孝子半行。崇禎間。陳泰來書。按<line/>
<line/>
<페이지 number="ITKC_MO_0577A_A259_214D"/>碑自漢熹平四年。始祠夷齊。宋政和年。加伯夷謚<line/>
淸惠。叔齊謚仁惠。元世祖加封昭義淸惠公。崇讓<line/>
仁惠公。<문자효과 type="격자"/>明成化年。永平知府王璽。建祠于此。賜<line/>
額淸節祠。永平。卽孤竹君遺墟也。廟西相望之地。<line/>
有土山圓而尖。乃採薇處也。○自永平至沙河驛。<line/>
路皆纖沙。又値大風。人馬俱窘。沙河驛。係遷安縣。<line/>
卽古之零支縣。</단락>
<단락제목 align="left" indent="0">[初十日]</단락제목>
<단락 align="left" indent="0">初十日己巳。風。榛子店五十里午餐。豊潤五十里宿。<line/>
○榛子店荒凉愁絶。有古陂。天旱水乾。往往有芍<line/>
藥叢生。金淸城息菴集。有江右婦人。爲滿州章京<line/>
<line/>
<페이지 number="ITKC_MO_0577A_A259_215A"/>所掠。過榛子店。題七絶于壁。詞甚哀怨。使臣所過<line/>
者。皆有詩。後來磨滅不辨。今不知其爲何家也。豊<line/>
潤亦一都會。各品扇子。皆産于此。夜。書狀召秀才<line/>
蕫榮圻，蕫越堃兄弟。榮圻年二十三。字建崶。越堃<line/>
年十八。字超飛。居蕫家庄。距豊潤城南八十里。十<line/>
五日遵化州方試士。故明朝將向遵化云。使持其<line/>
所業囱稿。二人各持經義四五篇而來。請書狀評。<line/>
文甚精工。兄愈於弟。書狀各題紙尾數語。二人俱<line/>
謝。乃餽酒。建崶踈秀散朗。超飛凝雅端詳。儘佳士<line/>
也。旣罷去。書狀又召主人筆談。此谷霖蒼應泰之<line/>
<line/>
<페이지 number="ITKC_MO_0577A_A259_215B"/>五代孫也。問<문자효과 type="격자"/>明史紀事本末。則嚬蹙良久。乃曰。<line/>
先祖坐此書被禍。故毁板。不行於世。盖直書淸事。<line/>
爲家僮所告。康煕二十九年。年七十坐死。登順治<line/>
科。官至浙江提學。書狀屢請詳言其事。其人竟秘<line/>
諱不言。擲筆而起。</단락>
<단락제목 align="left" indent="0">[十一日]</단락제목>
<단락 align="left" indent="0">十一日庚午。乍陰風。沙流河四十里午餐。玉田四十<line/>
里宿。○朝日。從豊潤城南門入。登文昌閣。閣在城<line/>
西南隅。六稜二簷。有文昌帝君塑像。眺望極目。高<line/>
樹濃綠。屋脊出沒。如大米澄墨。徘徊久之。穿市路<line/>
出西門。高麗堡距城十餘里。村家不滿數十。蕭條<line/>
<line/>
<페이지 number="ITKC_MO_0577A_A259_215C"/>零星。垣屋制度。頗似我國平安道。有水田。澄明堪<line/>
映。二千里來初見。可以醒眼。此盖丙丁之亂。被擄<line/>
留此。因成風俗。自此至于玉田。野多靑林。連綿不<line/>
絶。人烟相望。玉田亦瀟洒可居。仙人雍伯種玉之<line/>
地也。有江姓老人。持王弘撰大字來示。自言家多<line/>
藏書。余與乾粮官。往其家觀之。則故鎭江府同知<line/>
江秀山之孫也。藏書三架。塵埃厚一寸。盖故家之<line/>
破落者也。借西堂集，通鑑，易知錄，事類<주석 id="D003" type="난외주"><imghj href="KC06289"/></주석>錄而來。</단락>
<단락제목 align="left" indent="0">[十二日]</단락제목>
<단락 align="left" indent="0">十二日辛未。蠭山店三十五里午餐。薊州三十八里<line/>
宿。○玉田。有秀才朱述曾。善畫。書狀招之。朝日寫<line/>
<line/>
<페이지 number="ITKC_MO_0577A_A259_215D"/>其像。雖無十分之肖。筆勢較我國韓宗愈輩。超超<line/>
出凡。約以歸時更寫。○西距玉田二十六里。路北<line/>
土山之凹。有一樹。名曰枯樹。五年一榮。今望見幢<line/>
幢有葉。盖未可信也。店名有大枯樹，小枯樹。自此<line/>
以往。至薊州。山皆土質。石絡橫迤。如水波如木理。<line/>
屭屭如蝶如鱉。故蜂山以西十里之間。山名曰螺。<line/>
曰鱉。取其象也。○薊州。人烟連綿不絶。槐柳蓊蔚。<line/>
蒼翠滴滴。烟樹演漾。烟如銀海。較遼野所見。尤爲<line/>
奇絶。薊門烟樹。爲燕都八景之一。儘是壯觀。距城<line/>
十里。田畔有兩石人。一大一小。大者祿山。小者慶<line/>
<line/>
<페이지 number="ITKC_MO_0577A_A259_216A"/>緖。行人以石投其面。至目陷鼻塌。狀甚獰醜。山頂<line/>
有廟。同祀祿山貴妃云。渡漁陽橋。入薊州城。城大<line/>
於撫寧。往往有石門若牌樓。跨於街市。南門內路<line/>
北畔。有寺。寺中二簷樓。宏敞傑卓。高可十餘丈。庭<line/>
中望樓上人。則眇然如孺童。俯臨城中。大屋高垣。<line/>
雲樹茫茫。樓底設蓮花座。立丈六佛。金身被黃綿<line/>
衣。小指之大。如丈夫之臂。他肢節孔竅。可以類推。<line/>
樓北有室。室中有卧佛。時日昏。持燭而照之。有大<line/>
佛曲肱而臥。如聞鼾雷。揭其所覆金縷之衾。骯髒<line/>
可惡。樓東有皇帝所寢之室。花梨雕窓。碧紗旖旎。<line/>
<line/>
<페이지 number="ITKC_MO_0577A_A259_216B"/>樓揭觀音之閣四金字。下小書太白二字。傳以爲<line/>
李太白所書。訛傳以臥佛爲太白醉臥像。而獨不<line/>
辨頭如細螺旋。眉間毫光如月。是牟尼之像也。出<line/>
南門。宿於店舍。</단락>
<단락제목 align="left" indent="0">[十三日]</단락제목>
<단락 align="left" indent="0">十三日壬申。晝大風陰霾。日無光。邦均店三十里午<line/>
餐。三河縣四十里宿。○西距邦均店十二里。白澗<line/>
村。有香花菴。<문자효과 type="격자"/>明萬曆間重建。王象乾篆書。碑額<line/>
孫國禎撰文。又一碑。周延儒撰文。又有白石碑。皇<line/>
帝庚午幸此時。皇太后亦來。故爲之布施。作擅越<line/>
重修。記其事。只有比丘尼七八人。老尼一人。年今<line/>
<line/>
<페이지 number="ITKC_MO_0577A_A259_216C"/>九十一。剃髮斑斑成豹文。日晡。諸尼燒香念諸佛<line/>
名。擊鑼頂禮。淸越可聽。庭中二松白榦。靑黃相間<line/>
如玳瑁。葉皆短而踈。盖數百年物也。佛榻燈爐。尼<line/>
房甁鉢。皆大內法物。庭有鋼鐵所鑄大鼎。萬曆間<line/>
造。腹雕牧丹。足饕餮。極其精巧。菴左有七浮屠。菴<line/>
右有行宮段家嶺店舍。始見槖駞。昂頭細頸。穹背<line/>
高脚。頭似馬。蹄似牛。身如狵。兩峯如垂槖。盖奇獸<line/>
也。距白澗村二十三里。有滹沱河。如混河。舟渡三<line/>
河。縣城小於撫寧。</단락>
<단락제목 align="left" indent="0">[十四日]</단락제목>
<단락 align="left" indent="0">十四日癸酉。朝雨晝晴。燕郊堡四十九里午餐。通州<line/>
<line/>
<페이지 number="ITKC_MO_0577A_A259_216D"/>二十一里宿。○未及通州十里。已見西南一帶帆<line/>
檣。矗矗泠然開襟。日晡渡河。時天旱水縮。差廣於<line/>
混河。一行。同登山東等處督粮道兼管德常，臨淸<line/>
倉事務加二級何裕城之舟。舟甚精緻。建板屋凉<line/>
樓暖房。曲折重複。床几器什。事事新潔。裕城。浙江<line/>
山陰人。接話申申。請周覽舟中。三使各贈扇一淸<line/>
心元三。裕城起立俯首而謝。舟尾建金龍旗。帆竿<line/>
之前。建紅盖。女壻鮑紫卿。年二十三。亦浙江之秀<line/>
士也。還館良久。紫卿乘馬而來。書二紙。一趙松雪<line/>
詩。一詞。筆勢翩翩可愛。㒵亦秀雅。三使設小饌待<line/>
<line/>
<페이지 number="ITKC_MO_0577A_A259_217A"/>之。又各贈扇藥墨筆紙。時紫卿。持贈綠紗於三使<line/>
各一疋。盖其婦翁。回報舟中所贈扇藥也。去者薄<line/>
而來者厚。甚不相稱。三使使譯官洪命福。伴紫卿。<line/>
還其紗於舟中。諭意而來。裕城頗憮然云。通州路<line/>
雖狹。市肆逶迤十里。江南雜貨委積於此。四方商<line/>
賈。繦至而輻湊。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>丙申</주석명>
							<주석내용>英宗朝昇遐於丙申</주석내용>
						</주석항목>
						<주석항목 id="D002" type="난외주">
							<주석명>二</주석명>
							<주석내용>泥</주석내용>
						</주석항목>
						<주석항목 id="D003" type="난외주">
							<주석명><imghj href="KC06289"/></주석명>
							<주석내용>捷</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A259_210B" 연계종료="ITKC_MO_0577A_A259_217A"/>
						<연계항목 type="번역문" 연계시작="ITKC_BT_0577A_0660_010_0030" 연계종료="ITKC_BT_0577A_0660_010_0030"/>
					</연계정보>
				</레벨4></레벨3></레벨2></레벨1></아이템>