<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0290" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A257_507A"/>靑莊館全書卷之二十九 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0290_010" type="문체" 자료생성일="2006-11-30">
				<메타정보>
					<제목정보>
						<제목>士小節[中]</제목>
					</제목정보>
				</메타정보>
			
<레벨4 DCI="ITKC_MO_0577A_0290_010_0010_2006_A257_XML" id="ITKC_MO_0577A_0290_010_0010" type="최종정보" 자료생성일="2006-11-30">
					<메타정보>
						<제목정보>
							<제목>士典[三]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">自以爲善伺察人之氣色。只見人非而不見人是者。<line/>
眞薄情人也。雖曰與人欵洽。我則不測其中心也。</단락>
<단락 align="left" indent="0">事事彌縫。觸處破綻者。是無才之小人也。只𥳽弄新<line/>
知之人。故無時月之交。</단락>
<단락 align="left" indent="0"><페이지 number="ITKC_MO_0577A_A257_507B"/>耕樵漁牧。固本分也。<주석 id="D001" type="난외주">榟匠</주석><주석 id="D002" type="난외주">杇墁</주석>。<주석 id="D003" type="난외주">鎔冶</주석><주석 id="D004" type="난외주">陶埴</주석>。至於<주석 id="D005" type="난외주">索綯捆屨。</주석><line/>
結<주석 id="D006" type="난외주">網</주석>織<주석 id="D007" type="난외주">簾</주석>。製墨造筆。<주석 id="D008" type="난외주">剪裁裝潢</주석>。釀酒炊飯。凡<line/>
人生日用之事。與孝弟倫常。幷行不廢者。可隨才<line/>
力。讀書修行之暇。時時學習。不可以小技蔑之。若<line/>
專心於此。溺而不返。則亦大誤耳。</단락>
<단락 align="left" indent="0"><주석 id="D009" type="난외주">陳第</주석>曰。不求之心而求之相。不卜之行而卜之命。不<line/>
要之德而要之葬。是自疑也。疑則惑。惑則昏。禍福<line/>
之言始中矣。言禍福者紛紛。世之所以亂也。噫。世<line/>
之溺於術數者。何不書此一通。置之座右。</단락>
<단락 align="left" indent="0">忍耐堅。閱歷深者。疑惑驚恐之事鮮矣。</단락>
<단락 align="left" indent="0"><페이지 number="ITKC_MO_0577A_A257_507C"/>人於終日。幸而無<주석 id="D010" type="난외주">忘</주석>言違行。夜眠必安靜。</단락>
<단락 align="left" indent="0">不耐小病。不忍小忿。其當大事。只自迷亂顚沛而已。</단락>
<단락 align="left" indent="0">妾婢有恃則必恣。不可數數假顔色。與之戱言昵笑。<line/>
矧伊聽內其浸潤之譖乎。</단락>
<단락 align="left" indent="0">婦妾椉<주석 id="D011" type="난외주">夫主</주석>之顧愛。因浸斥子女及<주석 id="D012" type="난외주">妯娌娣姒</주석>。當卽<line/>
痛加禁抑。使不敢售其怨望。假使其事雖是。而其<line/>
言不順。亦加嚴訶。大抵待婦妾之道。恩愛勝而莊<line/>
敬少。故以底于家道敗而人紀絶。</단락>
<단락 align="left" indent="0">凡入人家。外舍逼近於內室。不可高聲放言笑。當背<line/>
內戶而坐。</단락>
<단락 align="left" indent="0"><페이지 number="ITKC_MO_0577A_A257_507D"/>所居接比隣而臨大路。嬉笑怒罵。不敢高聲。恐隣人<line/>
屬耳。路人駐足。以致謗議之喧騰。</단락>
<단락 align="left" indent="0">假人品。閱人愈多而愈狡黠。眞人品。閱人愈多而愈<line/>
鍊熟。</단락>
<단락 align="left" indent="0"><주석 id="D013" type="난외주">李榕邨光地</주석>曰。口不絶吟於六藝之文。手不停披於<line/>
百家之篇。記事者必提其要。纂言者必鉤其玄。此<line/>
文公自言讀書事也。其要却在記事纂言兩句。凡<line/>
書目過口過。終不如手過。盖手動則心必隨之。雖<line/>
覽誦二十遍。不如抄撮一次之功多也。况必提其<line/>
要。則閱事不容不詳。必鉤其玄。則思理不容不精。<line/>
<line/>
<페이지 number="ITKC_MO_0577A_A257_508A"/>若此中。更能考究同異。剖斷是非。而自記所疑。附<line/>
以辨論。則濬知愈深。著心愈牢矣。右榕邨課子弟<line/>
鈔書之法。</단락>
<단락 align="left" indent="0">姿性有鈍敏。不可強也。雖<주석 id="D014" type="난외주">亦</주석>。視其志之分數何如耳。<line/>
如有十分志向。則其誠必不息俛焉。日有孜孜。斃<line/>
而後已。則亦無微之不入。無堅之不破。凡溺心於<line/>
邪者。必有鬼憑之。專心於正者。必有神依之。<주석 id="D015" type="난외주">詩云天之牖民。如壎如箎。如璋如圭。如取如攜。</주석>此理至<line/>
確。惟在有精進之力。無退悔之心。有廣大之願。無<line/>
休歇之期。古人有大就者。往往是鈍魯人。不足爲<line/>
<line/>
<페이지 number="ITKC_MO_0577A_A257_508B"/>憂也。右李榕邨答王仲退。勉其勤學也。</단락>
<단락 align="left" indent="0"><주석 id="D016" type="난외주">四書</주석><주석 id="D017" type="난외주">六經</주석>及<주석 id="D018" type="난외주">濂洛關閩</주석>之書。人須終身藝之。如農夫<line/>
之藝<주석 id="D019" type="난외주">五糓</주석>也。每藝一經。必盡自家分量。務令徹底麥<line/>
方休。一曰。熟誦經文也。二曰。盡參衆說。而別其同<line/>
異。較其長短也。三曰。精思以釋所疑。而猶未敢自<line/>
信也。四曰。明辨以去所非。而猶未敢自是也。能於<line/>
一經上得其門而入。則諸書皆同室而異戶者。可<line/>
以類推而通。古之成業以名世者。其必由此。右李<line/>
榕邨讀書之法。學者可以爲式。</단락>
<단락 align="left" indent="0">家人有疾病。不思所以善護之術。只自焦熬難耐。以<line/>
<line/>
<페이지 number="ITKC_MO_0577A_A257_508C"/>爲無妻子。則寧有此憂。山僧無累。亦可以羡。此妄<line/>
言害理。最是審愼處。</단락>
<단락 align="left" indent="0">燕居雖熱。勿徒著<주석 id="D020" type="난외주">半臂</주석>。試闈雖疲勞。勿脫袍。</단락>
<단락 align="left" indent="0">有疑事疑字。卽時考檢類書字書。</단락>
<단락 align="left" indent="0">授小兒書。切忌多行。聦敏者少讀善誦。不是好品。使<line/>
鈍者多行。猶弱馬負重。豈有致遠之理乎。貴少行<line/>
熟讀知義。若如此則雖鈍而不善誦。恕之可也。虗<line/>
籌而不善誦。加意督察其誦可也。予幼時。行不過<line/>
五十。以其氣弱也。不虗籌以其性謹拙也。誦多不<line/>
利。以其鈍也。然以其熟讀知義。故長者不加責焉。</단락>
<단락 align="left" indent="0"><페이지 number="ITKC_MO_0577A_A257_508D"/>家人若有疾病。而我有不得已事。往于人家。適値有<line/>
酒食。不敢姿醉甚飽。久不歸。家人飢窘。亦如是。嘗<line/>
見一鄕村之士。飯於人家。有乾鱐而終不下箸。主<line/>
人勸之。愀然而答曰。九旬老母。不厭蔬菜。乾鱐雖<line/>
非旨饌。何忍下咽。</단락>
<단락 align="left" indent="0">切禁婢妾附耳反唇及奴婢相閧。辱罵之聲。及於內。</단락>
<단락 align="left" indent="0">妻子雖有不如意。不可疾聲詬罵如婢僕。而輒出逐<line/>
棄决絶之語。恩旣不<주석 id="D021" type="난외주">孚</주석>。而威亦不敷。</단락>
<단락 align="left" indent="0">凡有求於人。而言辭接待。殷勤欵曲。有倍平日者。眞<line/>
市井之薄俗也。其所謂言辭接待。有眞有贋故也。</단락>
<단락 align="left" indent="0"><페이지 number="ITKC_MO_0577A_A257_509A"/>家人有可死之病。醫若治而得生。終身敬而不忘其<line/>
義。其人有小疵。潤畧焉可也。</단락>
<단락 align="left" indent="0">宋<주석 id="D022" type="난외주">任元受</주석>。事母盡孝。自言老母有疾。其得疾之由。或<line/>
以飮食。或以燥濕。或以語話稍多。或以憂喜稍過。<line/>
元受皆朝暮候之。無毫髮不盡。藏府中事。洞見曲<line/>
折。不待切脉而知。故用藥必效。雖名醫不迨也。張<line/>
魏公作都督。欲辟之入幕。元受力辭曰。方養親。使<line/>
得一神丹。可以長年。必持以遺母。不以獻公。况能<line/>
捨母而與公軍事耶。爲親而讀醫書者。可以爲法。</단락>
<단락 align="left" indent="0">妒人之有者。嫌吾之無者也。笑人之無者。矜吾之有<line/>
<line/>
<페이지 number="ITKC_MO_0577A_A257_509B"/>者也。</단락>
<단락 align="left" indent="0"><주석 id="D023" type="난외주">索隱行恠</주석>。始也欲矯俗。而其流也險仄。<주석 id="D024" type="난외주">和光同塵</주석>。始<line/>
也欲全身。而其流也汚賤。先賢有言曰。雖不甚異<line/>
於人。亦不苟合於人。有味哉。斯言乎。</단락>
<단락 align="left" indent="0"><주석 id="D025" type="난외주">異端</주석>多窒塞。俗論多回互。</단락>
<단락 align="left" indent="0">冠雖壞。欲其整焉。衣雖麤。欲其飭焉。記曰。君子耻有<line/>
其服而無其容。詩云。彼其之子。不稱其服。</단락>
<단락 align="left" indent="0">仁者。生生之謂也。君子軆中。何嘗無一<주석 id="D026" type="난외주">刻</주석>生生。出言<line/>
無章。非生生也。冠帶不整。非生生也。</단락>
<단락 align="left" indent="0">不收拾人寸長片善。以利益吾身心。每歎不見完備<line/>
<line/>
<페이지 number="ITKC_MO_0577A_A257_509C"/>之人者。單孑孤獨可哀也。</단락>
<단락 align="left" indent="0">家人。不可偏示愛憎。噫譖諂興而扶抑盛。一家之內<line/>
門戶各立。則家道始覆。故爲家長者。公明均正。可<line/>
以齊家。<주석 id="D027" type="난외주">詩云。鳲鳩在桑。其子七兮。淑人君子。其儀一兮。</주석>其此之謂乎。</단락>
<단락 align="left" indent="0">凡因怒責人。不可指摘其眼口頭面行步聲音。譬擬<line/>
以盜賊<주석 id="D028" type="난외주">鬼魅</주석>蠻夷<주석 id="D029" type="난외주">虺蛇狐豺</주석>犬豬可惡可賤之物<line/>
及古之惡人。禮曰。<주석 id="D030" type="난외주">儗人必於其倫</주석>。<line/></단락>
<단락 align="left" indent="0">無病無愁。不可作呻吟顰蹙。小病小愁。不可作大呻<line/>
吟大顰蹙。</단락>
<단락 align="left" indent="0"><페이지 number="ITKC_MO_0577A_A257_509D"/>尊丈之前。勿<imghj href="KC05695"/><주석 id="D031" type="난외주">網</주석>。勿更<주석 id="D032" type="난외주">裼</주석>。惡其露髮而見膚也。</단락>
<단락 align="left" indent="0">飮食雖惡。不可譬擬以屎溺瘡濃泥垢諸醜穢之物。</단락>
<단락 align="left" indent="0">人或倉黃鹵鈍。視聽應對。執役步趍。䟱畧不敏。勿遽<line/>
罵曰盲曰聾曰啞曰拘攣曰跛躄。</단락>
<단락 align="left" indent="0">修飭衣冠。愼攝威儀者。浮薄賤夫。惡而嘲之曰。彼皆<line/>
假餙也。內多慾而強收斂。無益也。不如我直情快<line/>
意。欲免則免。欲跣則跣。歌笑嗔罵。由中而出。食色<line/>
貨利。從吾所好也。予以爲二人當食。食心俱動。然<line/>
一人莊敬辭讓而食。一人放肆攘奪而食。食雖同。<line/>
善不善判焉。其流至於<주석 id="D033" type="난외주">李卓吾，顔山農，何心隱。</주석>以<line/>
<line/>
<페이지 number="ITKC_MO_0577A_A257_510A"/>慾爲眞性。東國<주석 id="D034" type="난외주">許筠</주석>。以男女縱淫。爲天之所命。我<line/>
當從天。而其弊極矣。</단락>
<단락 align="left" indent="0">人情。惡聞人之有善。若遇一種媢嫉人。則雖吾所愛<line/>
重者。不可極口盛奬。以挑其忌心也。</단락>
<단락 align="left" indent="0">婦翁。不可干與女壻之家政。女壻亦不可干與婦翁<line/>
之家政。出後子。不可干與本生家之家政。然若無<line/>
主家者。則亦各顧助可也。</단락>
<단락 align="left" indent="0">日出卯。日入酉。其間不讀書。不收心。不接師友。不幹<line/>
事。浮浮搖搖。亂叫忘想。欹坐橫卧。博奕狂醉。正晝<line/>
昏眠。可謂優遊自誤也。夜寢而覺。靜思昨日之攸<line/>
<line/>
<페이지 number="ITKC_MO_0577A_A257_510B"/>爲。則人事不備。政如麻木不仁。半身不遂也。予以<line/>
爲半日虗浪。譬似喪亂而失嫁娶之時。水旱而違<line/>
稼穡之期。然喪亂水旱。豈吾所自爲也哉。</단락>
<단락 align="left" indent="0">日啖珍羞綺饌。反以思之。莫如我稻飯。日遊宏宮壯<line/>
樓。反以思之。莫如我寢室。日讀僻書異文。反以思<line/>
之。莫如我經傳。</단락>
<단락 align="left" indent="0"><주석 id="D035" type="난외주">鄒孝子本成</주석>明末丹陽人。其父酒人也。不治生産。本<line/>
成妻束氏。勤織絍以佐之。本成力耕桑畜鷄豚捕<line/>
魚蝦以養之。每朝日。飯蔬必㓗精。午必細膾<주석 id="D036" type="난외주">糜肉</주석>。<line/>
夕必溫釀薦肴。以勸父飮。婉容侍側。執壺觴。待父<line/>
<line/>
<페이지 number="ITKC_MO_0577A_A257_510C"/>醉而歌。歌而闋。奉<주석 id="D037" type="난외주">匜</주석>沃盥。扶而就榻。夜必覆衾下<line/>
幃。旣寢。必倚屛伺聽。聞鼾聲始退。鷄鳴而起。卽侍<line/>
榻。每遇時鮮佳品。必多方購進之。非納賦備饌。不<line/>
入城市。非耕獲樵采。不離左右。凡三十餘年。未嘗<line/>
或懈。父歿哀毁骨立。至老有孺慕之思。</단락>
<단락 align="left" indent="0">凡入人家。坐間有落札皺裂者。不可撏撦詳看。案有<line/>
曆日。不可推翻。以其多有帳簿私錄也。<주석 id="D038" type="난외주">承塵</주석>四壁<line/>
與<주석 id="D039" type="난외주">炕</주석>。其糊傅紙札。字墨隱暎。不可諦看。</단락>
<단락 align="left" indent="0">子女旣成婚姻。切勿言前日嘗與擬議壻婦之人。</단락>
<단락 align="left" indent="0">呼水呼火呼婢僕聲。勿纖而長也。勿煩而暴也。哭聲<line/>
<line/>
<페이지 number="ITKC_MO_0577A_A257_510D"/>勿促欲喘也。勿緩欲欠也。勿太文而節也。勿太野<line/>
而呼也。勿如吼如嘶。駭人聽聞。以招婦妾童孺之<line/>
訕笑。東俗。喪主哭音。連呼哀苦。外曾祖朴孝靖公<line/>
嘗曰。連呼二音。只出喉舌。自然間歇。不如哀哀一<line/>
音。直出心胷傷痛。而無所泊也。</단락>
<단락 align="left" indent="0"><주석 id="D040" type="난외주">宗法</주석>立則敦風可返。<주석 id="D041" type="난외주">鄕約</주석>行則善俗可致。</단락>
<단락 align="left" indent="0">風聞人死之報。不可逢人質言曰某已死。</단락>
<단락 align="left" indent="0">治生保家。優於干祿。攝生保身。勝於佞佛。</단락>
<단락 align="left" indent="0">雖憊勿枕戶閥。嫌其足之所履也。</단락>
<단락 align="left" indent="0">跪勿<주석 id="D042" type="난외주">指拄</주석>。勿疊足背。勿尻陷地。勿足戾向外。</단락>
<단락 align="left" indent="0"><페이지 number="ITKC_MO_0577A_A257_511A"/>書雖忙。勿作未成字。如劉作刘。權作栦。羅作<imghj href="KC06649"/>。嚴作<line/>
吅。邊作过之類也。</단락>
<단락 align="left" indent="0">勿動於拘忌禍福邪說。數數改名字。</단락>
<단락 align="left" indent="0">凡射用力。勿撮口蹙眉。勿俯首頓足。</단락>
<단락 align="left" indent="0">長者詩會。己雖先製。不敢先長者題。長者命先題。然<line/>
后迺敢書。不敢<주석 id="D043" type="난외주">倍韻</주석>。謙其夸也。</단락>
<단락 align="left" indent="0">儉者自奉節。故常有餘而能施。奢者自奉厚。故常不<line/>
足而反吝。</단락>
<단락 align="left" indent="0">借人刀而用之。因拭而卽還之。</단락>
<단락 align="left" indent="0">卑幼雖有過失。勿亂罵。勿<주석 id="D044" type="난외주">散歐</주석>。散歐者。不辨<주석 id="D045" type="난외주">要害</주석>也。</단락>
<단락 align="left" indent="0"><페이지 number="ITKC_MO_0577A_A257_511B"/><주석 id="D046" type="난외주">蠅噆蚤螫</주석>。勿憤怒呵喝。纓絶衣裂。勿懊恨嗟惜。</단락>
<단락 align="left" indent="0">天日陰<주석 id="D047" type="난외주">曀</주석>。禽鳥爲之<주석 id="D048" type="난외주">噤</주석>音。家長厲怒。妻孥爲之薰心。<line/>
故操<주석 id="D049" type="난외주">家枋</주석>者。務積和順。以導家衆。是謂吉祥。</단락>
<단락 align="left" indent="0"><주석 id="D050" type="난외주">嘯咜拂欝</주석>者。心常不滿故。善尤人而人亦惡之。笑言<line/>
雍穆者。心常自足。故能愛人而人亦敬之。</단락>
<단락 align="left" indent="0">旣無學識。自言慷慨。峻氣危談。不知所以裁之者。不<line/>
可親也。如此而不陷罪辟者。未之有也。</단락>
<단락 align="left" indent="0">士無勁氣。不可而立。縱吾禀弱。如逢光明俊偉磊落<line/>
之人。當激昂蹈厲。以振吾氣。勁氣者。正氣也。</단락>
<단락 align="left" indent="0">父母有過。姑息而不能諫。子弟有愆。因循而不能戒。<line/>
<line/>
<페이지 number="ITKC_MO_0577A_A257_511C"/>是物而踈之也。父子兄弟。互相物之。而其惡滋蔓<line/>
焉。則親戚不敢告。朋友不忍言。於是鄕黨之評議<line/>
起。而王者按法而誅之。幸而不誅。其惡四播。而自<line/>
不容天地之間。嗚呼危哉。</단락>
<단락 align="left" indent="0">凡重器滿器。勿詑力而以一手傳與人。</단락>
<단락 align="left" indent="0">勿戱誑人言語。誑人者。轉輾之間。爲害罔極。驚嚇誑<line/>
人者。人或致死。而反又被殺。可不寒心。</단락>
<단락 align="left" indent="0">御製御筆及人家婦人手蹟。不可妄加訾評。</단락>
<단락 align="left" indent="0">長者有過。不可因其怒而諫之。諫不入而過愈加焉。<line/>
俟其心平氣降。從容言之可也。</단락>
<단락 align="left" indent="0"><페이지 number="ITKC_MO_0577A_A257_511D"/>借人書屛畫障。當須寶玩。不可因設窓壁。以禦風寒。<line/>
毛起皴生。唾汚涕涴。經年不返也。</단락>
<단락 align="left" indent="0">不可因吾嗜慾。妄引經傳。妄援聖賢。如好博奕者。必<line/>
引論語<주석 id="D051" type="난외주">猶賢乎已</주석>。好諧謔者。必引毛詩<주석 id="D052" type="난외주">善戱謔兮。</주석><line/>
<주석 id="D053" type="난외주">好女色</주석>者。必引大學如好好色。好飮酒者。必援孔<line/>
子<주석 id="D054" type="난외주">惟酒無量</주석>。好財利者。必援<주석 id="D055" type="난외주">子貢貨殖</주석>。惑於拘忌<line/>
禍福之說者。必援<주석 id="D056" type="난외주">邵康節好術數</주석>。以爲<주석 id="D057" type="난외주">口實。</주석>凡此<line/>
數者。鹵莾浮囂。不識經義事理之精嚴。動必援引。<line/>
以文其非。辱經侮聖。於斯極矣。</단락>
<단락 align="left" indent="0">凡寢。毋<주석 id="D058" type="난외주">撥</주석>衾。毋翻面。毋曲頸。毋放手足。毋<주석 id="D059" type="난외주">譫</주석>毋鼾。毋<line/>
<line/>
<페이지 number="ITKC_MO_0577A_A257_512A"/>驅斥蚤蝨於同卧者。</단락>
<단락 align="left" indent="0">祖父母父母。於孫與子。勿字呼也。</단락>
<단락 align="left" indent="0">或問御家之要。予曰。家長。毋出不忍聞之言。家衆。毋<line/>
作不敢言之說。則家道正矣。</단락>
<단락 align="left" indent="0">富貴子弟。當麤飯而甘啖者。好人也。<주석 id="D060" type="난외주">委巷</주석>之人。不忍<line/>
食於<주석 id="D061" type="난외주">黍稷麥菽</주석>之飧。大是不祥人。天下寧有不堪<line/>
食之糓。惟饐餲生硬糠稗塵沙及虫獸之餘。則不<line/>
可食也。嘗見揀擇飯品者。多餓死。不然則變性而<line/>
不擇穢飯者有之。亦有不悛舊習。惟玉食是食。苟<line/>
且充備。多生不義之心。何其迷也。諸惡習。或有不<line/>
<line/>
<페이지 number="ITKC_MO_0577A_A257_512B"/>易革者。惟此揀食之習。改之不難。</단락>
<단락 align="left" indent="0">趙淸獻。目一營妓。命直宿老兵呼之。淸獻周行室中<line/>
曰。<주석 id="D062" type="난외주">趙抃</주석>不得無禮。老兵從幕後出云。某度相公此<line/>
念。不過一箇時便息。故雖承命。實未嘗往。<주석 id="D063" type="난외주">吳晉</주석>曰。<line/>
此一箇時。正從古聖賢奸邪所分。後人旣未必如<line/>
淸獻善自挽回。又身畔。恐亦無認得定之老兵。不<line/>
如耐此一箇時。千秋萬歲而下。何等受用。</단락>
<단락 align="left" indent="0">錢塘<주석 id="D064" type="난외주">毛稚黃</주석>曰。處順境易。處逆境難。人倫<주석 id="D065" type="난외주">盤錯</주석>之逆<line/>
境尤難。此天地鬼神。以此試其人而鍊之也。處此<line/>
者。稍有跌蹉。則被以大惡之名。而不敢辭。當如行<line/>
<line/>
<페이지 number="ITKC_MO_0577A_A257_512C"/>叢棘。如度危橋。倚伏進退。喜怒啼笑。緫不輕用。一<line/>
主于中正。庶乎獲濟。而可以告無罪。又當觀古人<line/>
之善處者。以通其窮。當死則死。詩云。我思故人。俾<line/>
無訧兮。</단락>
<단락 align="left" indent="0">又曰。父子于親。談笑。不能得其裏言。行事。不能知其<line/>
首尾。瞠目侍立。畧同旁人。雖或代勞。勢豈可得。而<line/>
旁觀者又讁其不宣力。一朝事至。無能措手。則父<line/>
又怒之。此亦子道之無如何者也。</단락>
<단락 align="left" indent="0">又曰。他端之惡名。可受。不孝之名。難受。他人之毁言。<line/>
可辨。父母之言。無辨。失它人之心。猶有可爲。失父<line/>
<line/>
<페이지 number="ITKC_MO_0577A_A257_512D"/>母之心者。無一可爲。事父母者。固當兢兢<주석 id="D066" type="난외주">業業</주석>。而<line/>
父母之慈者。亦當深念成就厥子。勿輕致子以大<line/>
惡之名也。每見爲父母者。嗔其子。至爲决絶之形。<line/>
或去離家庭。或欲<주석 id="D067" type="난외주">祝髮</주석>爲僧。或號泣于宗廟。或有<line/>
疾病而麾藥不進。親朋駭愕。郡邑喧沸。致子內無<line/>
以爲心。外無以爲人。終身蒙詬。弗可湔洗。雖忍死<line/>
而徒具其形耳。此天下之極刑也。予之言此。以戒<line/>
人子不可恃平昔。而玩親之怒。亦以代天下之爲<line/>
子者。<주석 id="D068" type="난외주">籲</주석>天下之爲父母者也。</단락>
<단락 align="left" indent="0">因恚不食。大損身心。方恚時適當食。忽萌不食然后<line/>
<line/>
<페이지 number="ITKC_MO_0577A_A257_513A"/>可以慴伏所恚之人之心。須猛然回思以爲我若<line/>
不食。家人亦應擧皆惶恐不食。緣我一人而諸人<line/>
皆飢。已是不忍。其中或有虗憊善病者。欲食不食。<line/>
以致勞傷。豈不憐惻。於是。怡然降氣。慰諭家人。<주석 id="D069" type="난외주">團圞</주석>卽食。又細思以爲早晩我之怒氣平而飢念生。<line/>
始索飯而飽啖。則婢妾之輩。豈不暗笑其顚倒。苟<line/>
且何如是耶。於是。<주석 id="D070" type="난외주">幡然</주석>愧赧。起而卽食也。隣叟年<line/>
逾七十。性隘戾。每飯索水。水卽不至。則輒擲匙出<line/>
門。同里譏其悖妄。予亦深以爲戒。</단락>
<단락 align="left" indent="0">病劇而善耐苦藥者。亦是心力可觀處。</단락>
<단락 align="left" indent="0"><페이지 number="ITKC_MO_0577A_A257_513B"/>當食或對客。毋<주석 id="D071" type="난외주">揩</주석>眼<주석 id="D072" type="난외주">眵</주석>。毋<주석 id="D073" type="난외주">挏</주석>鼻涕。</단락>
<단락 align="left" indent="0">輕脫浮淺之人。勸之以學問。以俗人看之。固迂濶。反<line/>
以究之。意甚忠厚。若有寧靜寡欲。讀書自修。澹於<line/>
名利。亦或有苦勸以科擧者。是眞迂濶而不曉事<line/>
人也。彼縱有科擧之心。如非其親意。勸止之可也。<line/>
人家婚姻。或有貪其富饒。而取殘疾之婿及婦者。是<line/>
與自宮而爲䆠官。同。</단락>
<단락 align="left" indent="0">舅姑生日。懲索新婦盛饌。以爲宗族賓客夸耀者。近<line/>
於虐而不慈。</단락>
<단락 align="left" indent="0">妻有才慧。不可向人誇之。</단락>
<단락 align="left" indent="0"><페이지 number="ITKC_MO_0577A_A257_513C"/>病中。看一部經書。最有得。</단락>
<단락 align="left" indent="0">耽於讀誦文字。而違於幹辦事務者。非完人也。<주석 id="D074" type="난외주">高鳳讀書漂麥。</주석><line/>
非好事也。</단락>
<단락 align="left" indent="0">鄕野之人。或以糓布貿易。細瑣之事。煩託于我。我雖<line/>
富貴。不可厭倦斥退。當隨力周旋。以濟其事。亦君<line/>
子當然之事也。</단락>
<단락 align="left" indent="0">平日所愛敬之朋友手書。不可裂汚雜用。謹署日月<line/>
而深藏之。或有睽離之懷。存沒之感。有時披讀。以<line/>
寓志焉。</단락>
<단락 align="left" indent="0">自以爲好施與。而不辨緩急輕重親踈厚薄。則譽因<line/>
<line/>
<페이지 number="ITKC_MO_0577A_A257_513D"/>浮虗。而㤪亦深積。且復自致窘敗耳。<주석 id="D075" type="난외주">張瓌</주석>曰。<주석 id="D076" type="난외주">杜祁公</주석>之所施。人所能也。其不妄施人之所不能及也。</단락>
<단락 align="left" indent="0"><line/>
我若富饒。亦頗好學。而平生所親愛窮交。雖飢餓。無<line/>
一人開口稱貸於我者。豈非異事。反以思之。我則<line/>
非人也。只應坐一吝字耳。然則好學非眞好學。親<line/>
愛非眞親愛。大是自反處也。士大夫雖貧。胷中常<line/>
有<주석 id="D077" type="난외주">晏平仲</주석>待而擧火者七十家。<주석 id="D078" type="난외주">范希文</주석>義田贍族。<line/>
不負祖宗付托。然後富貴可以有用。古人云。貧窮<line/>
親友。時時在念無米。而急人朝飢。此語甚好。</단락>
<단락 align="left" indent="0"><주석 id="D079" type="난외주">謝肇淛</주석>曰。婚而論財。其究也夫婦之道喪。葬而求福。<line/>
<line/>
<페이지 number="ITKC_MO_0577A_A257_514A"/>其究也父子之恩絶。此語切中時病。予嘗擊節。</단락>
<단락 align="left" indent="0"><주석 id="D080" type="난외주">顧寧人</주석>曰。今日人情有三反。曰彌謙彌僞。彌親彌汎。<line/>
彌奢彌吝。予嘗續之。曰彌讀書彌鹵莾。彌貪財彌<line/>
匱乏。彌服藥彌虗弱。</단락>
<단락 align="left" indent="0">君子讀書之暇。縛籬築牆。掃庭除糞。飼馬决渠。舂米<line/>
之事。可時時爲之。則筋骨堅而志慮定也。</단락>
<단락 align="left" indent="0">勤儉食力。吾於<주석 id="D081" type="난외주">柳先輩</주석>鼎模。見之矣。㓗介守身。吾於<line/>
尹高士<주석 id="D082" type="난외주">維城</주석>。聞之矣。柳讀書治家以去華。取實爲<line/>
本。侗然若愚人。隣里感服。織簾撚索。種<주석 id="D083" type="난외주">茄子</주석>一畦。<line/>
<주석 id="D084" type="난외주">葡萄</주석>一架。賣以爲食。家人十口。隨其壯弱。皆有所<line/>
<line/>
<페이지 number="ITKC_MO_0577A_A257_514B"/>業。足各資口。家事井井有度。雖貧。終年不飢。維城<line/>
閭閻人也。貧窮孤獨無妻孥。依寡妹爲生。常以<주석 id="D085" type="난외주">李文成</주석><주석 id="D086" type="난외주">趙文烈</주석>爲標準。嚴於辭受。訓鍊大將某。聞其<line/>
名。厚遺之。却不受之。其貞介皆如此云。</단락>
<단락 align="left" indent="0">平生所嗜而多食者。逢人輒歷計而夸張之。非莊也。</단락>
<단락 align="left" indent="0">親戚知舊。拜州縣守宰。勿先問所用錢糓多少。以爲<line/>
賀慰。</단락>
<단락 align="left" indent="0">檢人家書帙。首卷必壞汚。而自第二卷至于末卷。新<line/>
鮮若手未觸者。士志之始勤而終怠。可知也。<주석 id="D087" type="난외주">同春堂宋先生</주석>。書籍借人。人或還之。而紙不生毛。則必<line/>
<line/>
<페이지 number="ITKC_MO_0577A_A257_514C"/>責其不讀。更與之。其人不得不讀之。有一人借書<line/>
不<주석 id="D088" type="난외주">謮</주석>。憚其呵責。踏卧卷上。使之壞汚。始還之。此又<line/>
乖舛。不知長者厚誼也。</단락>
<단락 align="left" indent="0">吾有百短。須孜孜求人一長以補吾。</단락>
<단락 align="left" indent="0">不近人情。最違天理。</단락>
<단락 align="left" indent="0"><주석 id="D089" type="난외주">犯禁私屠牛肉</주석>。不可買用祭祀。</단락>
<단락 align="left" indent="0">讀書。遇古人爲國盡忠。慷慨就義。不惜身命者。當須<line/>
悲壯激烈。或至涕洟若身親當之。不作一番說話<line/>
看。長思雖不許身於國。國若有亂。見義守節。繼之<line/>
以死。不負水土之恩。以自期待。</단락>
<단락 align="left" indent="0"><페이지 number="ITKC_MO_0577A_A257_514D"/>惡衣食。無一毫厭愧心。以吾所見。獨有宗人<주석 id="D090" type="난외주">心溪</주석>。</단락>
<단락 align="left" indent="0"><원주>己巳冬。自一至四十五張。芳村李少年養天若汝書。自四十六至篇終。松谷洪友學洙聖習書。</원주></단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>榟匠</주석명>
							<주석내용>梓匠治木器之工。</주석내용>
						</주석항목>
						<주석항목 id="D002" type="난외주">
							<주석명>杇墁</주석명>
							<주석내용>杇墁塗泥工之器。</주석내용>
						</주석항목>
						<주석항목 id="D003" type="난외주">
							<주석명>鎔冶</주석명>
							<주석내용>鎔冶爐鑄金也。說文冶遭熱。卽流。遇冷卽合。與氷同。故字從氷。</주석내용>
						</주석항목>
						<주석항목 id="D004" type="난외주">
							<주석명>陶埴</주석명>
							<주석내용>陶埴陶粘土陶器。事物紀原。黃帝時。陶正尸子曰桀臣昆吾。作陶汲塚書神農。作陶器。</주석내용>
						</주석항목>
						<주석항목 id="D005" type="난외주">
							<주석명>索綯捆屨</주석명>
							<주석내용>索綯絞索。詩豳風宵爾索綯。梱叩㧻屨底。孟子捆屨註。叩㧻使之堅。</주석내용>
						</주석항목>
						<주석항목 id="D006" type="난외주">
							<주석명>網</주석명>
							<주석내용>網以伺魚者。</주석내용>
						</주석항목>
						<주석항목 id="D007" type="난외주">
							<주석명>簾</주석명>
							<주석내용>簾編竹爲之。釋名簾廉也。自障蔽爲廉耻。事物紀原。周公作簾。</주석내용>
						</주석항목>
						<주석항목 id="D008" type="난외주">
							<주석명>剪裁裝潢</주석명>
							<주석내용>剪裁剪冊。裁牋潢染也。齊民要術。有染紙裝潢法。</주석내용>
						</주석항목>
						<주석항목 id="D009" type="난외주">
							<주석명>陳第</주석명>
							<주석내용>陳第字季立。明福建連江人。</주석내용>
						</주석항목>
						<주석항목 id="D010" type="난외주">
							<주석명>忘</주석명>
							<주석내용>妄</주석내용>
						</주석항목>
						<주석항목 id="D011" type="난외주">
							<주석명>夫主</주석명>
							<주석내용>稱夫夫主見曹大家女誡。</주석내용>
						</주석항목>
						<주석항목 id="D012" type="난외주">
							<주석명>妯娌娣姒</주석명>
							<주석내용>廣雅。兄弟之妻相呼妯娌。爾雅。親女子先生爲姒。後生爲娣。正韻。俗呼兄妻曰姒。弟妻曰娣。今通稱妯娌。</주석내용>
						</주석항목>
						<주석항목 id="D013" type="난외주">
							<주석명>李榕邨光地</주석명>
							<주석내용>李光地字晉卿。安溪人。康煕時進士。官文淵閣太學士。謚文貞。有文集。六藝禮樂射御書數。鉤探取。玄理之微妙。</주석내용>
						</주석항목>
						<주석항목 id="D014" type="난외주">
							<주석명>亦</주석명>
							<주석내용>然</주석내용>
						</주석항목>
						<주석항목 id="D015" type="난외주">
							<주석명>詩云天之牖民。如壎如箎。如璋如圭。如取如攜。</주석명>
							<주석내용>詩大雅板之篇。王仲退見李光地榕村集雜著。</주석내용>
						</주석항목>
						<주석항목 id="D016" type="난외주">
							<주석명>四書</주석명>
							<주석내용>四書。論語，大學，中庸，孟子。</주석내용>
						</주석항목>
						<주석항목 id="D017" type="난외주">
							<주석명>六經</주석명>
							<주석내용>六經。易，書，詩，禮，樂，春秋。見上。</주석내용>
						</주석항목>
						<주석항목 id="D018" type="난외주">
							<주석명>濂洛關閩</주석명>
							<주석내용>周子居道州營道縣。濂溪，程子。世居中山。徙居河南。卽洛陽。張子居長安。卽關中。朱子居徽州婺源。卽閩。此謂濂洛關閩也。</주석내용>
						</주석항목>
						<주석항목 id="D019" type="난외주">
							<주석명>五糓</주석명>
							<주석내용>五糓麻黍稷麥豆也。麻胡麻。或名巨勝。俗名眞荏。黍稷之粘者。稷黍之不粘者。麥大小麥。豆大小豆。並見周禮及荀子序。漢書食貨志註。又月令麥菽稷麻黍。楚辭大招註。稻稷麥豆麻。職方及史記孟子註。黍稷菽麥稻。五糓之名。各出傳記。盖不一也。</주석내용>
						</주석항목>
						<주석항목 id="D020" type="난외주">
							<주석명>半臂</주석명>
							<주석내용>半臂。卽半肩衣。今背子之類。漢高祖與項羽戰。汗透衣。以布六尺覆背。名裲襠。似是半臂之類。事物紀原。唐高宗作半臂袍。今之道袍。</주석내용>
						</주석항목>
						<주석항목 id="D021" type="난외주">
							<주석명>孚</주석명>
							<주석내용>孚信也。說文。卵孚也。從爪從子。徐曰。鳥乳卵。如其期不失信。</주석내용>
						</주석항목>
						<주석항목 id="D022" type="난외주">
							<주석명>任元受</주석명>
							<주석내용>任元受名盡言。華亭人。擧進士。居下僚。論事慷慨。切按也。張魏公名浚。字德遠。宋高宗時進士。官右僕射樞密院事。封魏國公。謚忠獻。辟徵也。</주석내용>
						</주석항목>
						<주석항목 id="D023" type="난외주">
							<주석명>索隱行恠</주석명>
							<주석내용>索隱行恠言深求隱僻子曰索隱行恠吾不爲也</주석내용>
						</주석항목>
						<주석항목 id="D024" type="난외주">
							<주석명>和光同塵</주석명>
							<주석내용>和光同塵言鞱光受垢道德經曰和光同塵</주석내용>
						</주석항목>
						<주석항목 id="D025" type="난외주">
							<주석명>異端</주석명>
							<주석내용>異端非聖道而別爲一端。如楊墨老佛是也。</주석내용>
						</주석항목>
						<주석항목 id="D026" type="난외주">
							<주석명>刻</주석명>
							<주석내용>刻韻會刻漏也。以漏箭候日晷爲刻也。</주석내용>
						</주석항목>
						<주석항목 id="D027" type="난외주">
							<주석명>詩云。鳲鳩在桑。其子七兮。淑人君子。其儀一兮。</주석명>
							<주석내용>詩曹風鳲鳩篇。鳲鳩鴶鵴。今布糓。飼子朝從上下。暮從下上。平均如一。爾雅。江東呼穫糓。一名擊糓。一名桑鳩。方言戴勝。非也。</주석내용>
						</주석항목>
						<주석항목 id="D028" type="난외주">
							<주석명>鬼魅</주석명>
							<주석내용>說文。人所歸爲鬼魅魑魅。山林異氣所生。</주석내용>
						</주석항목>
						<주석항목 id="D029" type="난외주">
							<주석명>虺蛇狐豺</주석명>
							<주석내용>虺蛇皆毒虫。埤雅。蛇以鼻聽。狐妖獸。形如小黃狗。豺狼屬。爾雅。䟽貪殘之獸。</주석내용>
						</주석항목>
						<주석항목 id="D030" type="난외주">
							<주석명>儗人必於其倫</주석명>
							<주석내용>禮曲禮。儗擬通比也。</주석내용>
						</주석항목>
						<주석항목 id="D031" type="난외주">
							<주석명>網</주석명>
							<주석내용>網網巾</주석내용>
						</주석항목>
						<주석항목 id="D032" type="난외주">
							<주석명>裼</주석명>
							<주석내용>裼近身衣。猶今單衫。單袴之屬。</주석내용>
						</주석항목>
						<주석항목 id="D033" type="난외주">
							<주석명>李卓吾，顔山農，何心隱。</주석명>
							<주석내용>李卓吾名贄。字宏甫。晉江人。顔山農名鈞。吉安人。何心隱本姓梁。名汝元。字夫山。後改姓名爲何心隱。吉州永豊人。</주석내용>
						</주석항목>
						<주석항목 id="D034" type="난외주">
							<주석명>許筠</주석명>
							<주석내용>皆明時人。許筠陽川人。官參贊。光海時伏誅。有覆瓿四部稿。</주석내용>
						</주석항목>
						<주석항목 id="D035" type="난외주">
							<주석명>鄒孝子本成</주석명>
							<주석내용>鄒本成字聖儀。見留溪外傳。</주석내용>
						</주석항목>
						<주석항목 id="D036" type="난외주">
							<주석명>糜肉</주석명>
							<주석내용>糜肉爛肉也。</주석내용>
						</주석항목>
						<주석항목 id="D037" type="난외주">
							<주석명>匜</주석명>
							<주석내용>匜盥器也。</주석내용>
						</주석항목>
						<주석항목 id="D038" type="난외주">
							<주석명>承塵</주석명>
							<주석내용>承塵一名綺井。又天花板。卽天井藻井之類。今俗名板子也。</주석내용>
						</주석항목>
						<주석항목 id="D039" type="난외주">
							<주석명>炕</주석명>
							<주석내용>炕正字通北地煖床曰炕。今俗名房堗。</주석내용>
						</주석항목>
						<주석항목 id="D040" type="난외주">
							<주석명>宗法</주석명>
							<주석내용>宗法。大宗小宗之禮。</주석내용>
						</주석항목>
						<주석항목 id="D041" type="난외주">
							<주석명>鄕約</주석명>
							<주석내용>鄕約。鄕中約信也。</주석내용>
						</주석항목>
						<주석항목 id="D042" type="난외주">
							<주석명>指拄</주석명>
							<주석내용>指拄謂以指支撑。撑廣韻邪拄。</주석내용>
						</주석항목>
						<주석항목 id="D043" type="난외주">
							<주석명>倍韻</주석명>
							<주석내용>倍韻。謂疊和長者所命之韻。</주석내용>
						</주석항목>
						<주석항목 id="D044" type="난외주">
							<주석명>散歐</주석명>
							<주석내용>散歐。亂擊。</주석내용>
						</주석항목>
						<주석항목 id="D045" type="난외주">
							<주석명>要害</주석명>
							<주석내용>要害。人身要會妨害處。</주석내용>
						</주석항목>
						<주석항목 id="D046" type="난외주">
							<주석명>蠅噆蚤螫</주석명>
							<주석내용>蠅文虫大腹者。陸佃曰蠅。交其前足。有絞繩之狀。正字通靑者生圂廁。頭赤背負金麻色。茅根所化。又小者集肴羞間。爲擾人甚患之噆嗛也。莊子天運篇。蚊虻噆膚。</주석내용>
						</주석항목>
						<주석항목 id="D047" type="난외주">
							<주석명>曀</주석명>
							<주석내용>曀陰翳</주석내용>
						</주석항목>
						<주석항목 id="D048" type="난외주">
							<주석명>噤</주석명>
							<주석내용>噤口閉無聲</주석내용>
						</주석항목>
						<주석항목 id="D049" type="난외주">
							<주석명>家枋</주석명>
							<주석내용>枋柄也。家枋。猶家政。</주석내용>
						</주석항목>
						<주석항목 id="D050" type="난외주">
							<주석명>嘯咜拂欝</주석명>
							<주석내용>嘯。蹙口出聲。咜。噴也。叱怒也。拂欝。違戾憤結也。</주석내용>
						</주석항목>
						<주석항목 id="D051" type="난외주">
							<주석명>猶賢乎已</주석명>
							<주석내용>猶賢乎已。見論語陽貨篇</주석내용>
						</주석항목>
						<주석항목 id="D052" type="난외주">
							<주석명>善戱謔兮。</주석명>
							<주석내용>善戱謔兮。見毛詩衛風淇澳篇。</주석내용>
						</주석항목>
						<주석항목 id="D053" type="난외주">
							<주석명>好女色</주석명>
							<주석내용>如好好色見大學傳六章</주석내용>
						</주석항목>
						<주석항목 id="D054" type="난외주">
							<주석명>惟酒無量</주석명>
							<주석내용>惟酒無量。見論語鄕黨篇</주석내용>
						</주석항목>
						<주석항목 id="D055" type="난외주">
							<주석명>子貢貨殖</주석명>
							<주석내용>子貢孔子弟子。姓端木。名賜。衛人。貨殖見論語先進篇</주석내용>
						</주석항목>
						<주석항목 id="D056" type="난외주">
							<주석명>邵康節好術數</주석명>
							<주석내용>康節深於先天之旨。</주석내용>
						</주석항목>
						<주석항목 id="D057" type="난외주">
							<주석명>口實。</주석명>
							<주석내용>口實謂藉而實其言。書成湯放桀。恐來世以爲口實。</주석내용>
						</주석항목>
						<주석항목 id="D058" type="난외주">
							<주석명>撥</주석명>
							<주석내용>撥發開譫多言</주석내용>
						</주석항목>
						<주석항목 id="D059" type="난외주">
							<주석명>譫</주석명>
							<주석내용>俗以寐語爲譫。</주석내용>
						</주석항목>
						<주석항목 id="D060" type="난외주">
							<주석명>委巷</주석명>
							<주석내용>委巷。街路細曲處。</주석내용>
						</주석항목>
						<주석항목 id="D061" type="난외주">
							<주석명>黍稷麥菽</주석명>
							<주석내용>黍本草綱目。稷之粘者。赤曰虋。又曰𪎭。白曰芑。黑曰秬也。稷一名穄。又名粢。小麥曰來。亦作䅘。大麥曰牟麥。通作麰也。菽衆豆總名也。</주석내용>
						</주석항목>
						<주석항목 id="D062" type="난외주">
							<주석명>趙抃</주석명>
							<주석내용>趙抃字聞道。宋西安人。景祐初進士。官殿中御史。加太子少保。謚淸獻。</주석내용>
						</주석항목>
						<주석항목 id="D063" type="난외주">
							<주석명>吳晉</주석명>
							<주석내용>吳晉字介玆。明江南上元人。</주석내용>
						</주석항목>
						<주석항목 id="D064" type="난외주">
							<주석명>毛稚黃</주석명>
							<주석내용>毛稚黃名先舒。明錢塘人。精韻學。著韵學指歸。唐韻四聲表。</주석내용>
						</주석항목>
						<주석항목 id="D065" type="난외주">
							<주석명>盤錯</주석명>
							<주석내용>盤盤結錯錯亂。跌蹉過度也。詩邶風綠衣篇。訧罪過也。</주석내용>
						</주석항목>
						<주석항목 id="D066" type="난외주">
							<주석명>業業</주석명>
							<주석내용>業業危懼也。</주석내용>
						</주석항목>
						<주석항목 id="D067" type="난외주">
							<주석명>祝髮</주석명>
							<주석내용>祝斷也。糓梁傳。祝髮文身。</주석내용>
						</주석항목>
						<주석항목 id="D068" type="난외주">
							<주석명>籲</주석명>
							<주석내용>籲呼也。</주석내용>
						</주석항목>
						<주석항목 id="D069" type="난외주">
							<주석명>團圞</주석명>
							<주석내용>團圞。皆圓意。增韻。團聚也。</주석내용>
						</주석항목>
						<주석항목 id="D070" type="난외주">
							<주석명>幡然</주석명>
							<주석내용>幡然反也。孟子幡然改。</주석내용>
						</주석항목>
						<주석항목 id="D071" type="난외주">
							<주석명>揩</주석명>
							<주석내용>揩摩拭</주석내용>
						</주석항목>
						<주석항목 id="D072" type="난외주">
							<주석명>眵</주석명>
							<주석내용>眵。廣韻目汁凝。</주석내용>
						</주석항목>
						<주석항목 id="D073" type="난외주">
							<주석명>挏</주석명>
							<주석내용>挏淮南子擁。來去不定也。</주석내용>
						</주석항목>
						<주석항목 id="D074" type="난외주">
							<주석명>高鳳讀書漂麥</주석명>
							<주석내용>高鳳字文通。漢葉縣人。鳳妻曝麥。令鳳護鷄。天暴雨。鳳讀書不覺漂麥。</주석내용>
						</주석항목>
						<주석항목 id="D075" type="난외주">
							<주석명>張瓌</주석명>
							<주석내용>張瓌字唐卿。宋全椒人。擧進士。除秘閣校理。遷淮南轉運使。</주석내용>
						</주석항목>
						<주석항목 id="D076" type="난외주">
							<주석명>杜祁公</주석명>
							<주석내용>杜祈名衍。字世昌。宋越州人。仁宗時擢進士。以太子少師。致仕。封祈國公。謚正獻。</주석내용>
						</주석항목>
						<주석항목 id="D077" type="난외주">
							<주석명>晏平仲</주석명>
							<주석내용>晏平仲名嬰。春秋萊人。齊景公時爲大夫。待而擧火者七十餘家。</주석내용>
						</주석항목>
						<주석항목 id="D078" type="난외주">
							<주석명>范希文</주석명>
							<주석내용>范希文名仲淹。宋蘓州吳縣人。仁宗時參知政事。謚文正。置義田。恤宗族。</주석내용>
						</주석항목>
						<주석항목 id="D079" type="난외주">
							<주석명>謝肇淛</주석명>
							<주석내용>謝肇淛字在杭。明長樂人。萬曆壬辰進士。官廣西左布政使。著五雜組。</주석내용>
						</주석항목>
						<주석항목 id="D080" type="난외주">
							<주석명>顧寧人</주석명>
							<주석내용>寧人。顧炎武字。見上。</주석내용>
						</주석항목>
						<주석항목 id="D081" type="난외주">
							<주석명>柳先輩</주석명>
							<주석내용>柳先輩名鼎模。字子和。文化人。官察訪。</주석내용>
						</주석항목>
						<주석항목 id="D082" type="난외주">
							<주석명>維城</주석명>
							<주석내용>維城尹高士名也。</주석내용>
						</주석항목>
						<주석항목 id="D083" type="난외주">
							<주석명>茄子</주석명>
							<주석내용>茄子一名落蘓。葉如掌。夏秋開紫花。黃蘂綠蒂。蒂包茄。有靑紫白數種。至老皆黃。</주석내용>
						</주석항목>
						<주석항목 id="D084" type="난외주">
							<주석명>葡萄</주석명>
							<주석내용>葡萄蔓果。一名艸龍珠。藤蔓長花。細而黃白色。實有紫黑靑。張蹇使西域。得此種。實有圓如珠者。長似馬乳者。</주석내용>
						</주석항목>
						<주석항목 id="D085" type="난외주">
							<주석명>李文成</주석명>
							<주석내용>李文成。栗谷也。</주석내용>
						</주석항목>
						<주석항목 id="D086" type="난외주">
							<주석명>趙文烈</주석명>
							<주석내용>趙文烈。重峯也。</주석내용>
						</주석항목>
						<주석항목 id="D087" type="난외주">
							<주석명>同春堂宋先生</주석명>
							<주석내용>宋先生諱浚吉。字明甫。恩津人。仁祖甲午司馬。以隱逸。官吏判。從祀文廟。有書院文集。</주석내용>
						</주석항목>
						<주석항목 id="D088" type="난외주">
							<주석명>謮</주석명>
							<주석내용>讀</주석내용>
						</주석항목>
						<주석항목 id="D089" type="난외주">
							<주석명>犯禁私屠牛肉</주석명>
							<주석내용>大典通編。牛馬私屠者杖一百徒三年。徒。謫配也。</주석내용>
						</주석항목>
						<주석항목 id="D090" type="난외주">
							<주석명>心溪</주석명>
							<주석내용>心溪名光錫。公之族侄。見上。嘗從事性理學。</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_507A" 연계종료="ITKC_MO_0577A_A257_514D"/>
					</연계정보>
				</레벨4></레벨3></레벨2></레벨1></아이템>