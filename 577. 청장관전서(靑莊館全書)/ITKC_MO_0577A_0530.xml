<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0530" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A258_455A"/>靑莊舘全書卷之五十三 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0530_010" type="문체" 자료생성일="2006-11-30">
				<메타정보>
					<제목정보>
						<제목>耳目口心書[六]</제목>
					</제목정보>
				</메타정보>
			
<레벨4 DCI="ITKC_MO_0577A_0530_010_0010_2006_A258_XML" id="ITKC_MO_0577A_0530_010_0010" type="최종정보" 자료생성일="2006-11-30">
					<메타정보>
						<제목정보>
							<제목>[耳目口心書]</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a258</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">焦贛易林卦總四千九十六。詞甚奇奧幽妙。天地間<line/>
別種文字。葢其心界靈通。物無不觸。又罵世太毒。<line/>
多有噓唏泣下處。意者。元成之間。皇政陵夷。則此<line/>
其寓憤之書乎。又有詼謔絶倒者。亦玩弄也。然則<line/>
焦先生其君子乎。鍾伯敬曰。似讖似謠。似諢似隱。<line/>
<line/>
<페이지 number="ITKC_MO_0577A_A258_455B"/>似寓似脫。異想幽情。深文急響。又曰。有數十百言<line/>
所不能盡而藏裏。回翔於一字一句之中。眞名言<line/>
也。</단락>
<단락 align="left" indent="0">焦易繇辭靈驗異常。我國壬辰倭亂之前。有人筮世<line/>
事曰。文巧俗弊。將反大質。僵死如麻。流血漂樐。皆<line/>
知其母。不識其父。干戈乃止。後壬辰倭亂。<문자효과 type="격자"/>明兵<line/>
來援。仍通婦女。多生子。其言始驗。近者又聞。京中<line/>
一氓失其妻。來告隣士請筮之。士本不知占。第筮<line/>
焦易有曰。南山大玃。盜我媚妾。士謂曰。汝試往南<line/>
山。連呼大玃。必有應之者。妻可索矣。氓如其言。果<line/>
<line/>
<페이지 number="ITKC_MO_0577A_A258_455C"/>有一大緫角。出門而應。又見門內女舂。其妻也。</단락>
<단락 align="left" indent="0">周易略例。晉王弼著。儒家雖譏其老莊名理論易。然<line/>
其文辭明凈可讀也。邢璹曰。略例大則緫一部之<line/>
指歸。小則明六爻之得失。承乘逆順之理。應變情<line/>
僞之端。用有行藏。辭有險易。觀之者。可以經緯天<line/>
地。探測鬼神。匡濟邦家。葢亦信之篤矣。</단락>
<단락 align="left" indent="0">畧例明象曰。夫象者。出意者也。言者。明象者也。邢璹<line/>
註曰。若乾能變化。龍是變物。欲明乾象。假龍以明<line/>
乾。欲明龍者。假言以象龍。龍則象意也。畧例曰。言<line/>
者。所以明象。得象而忘言。象者。所以<주석 id="D001" type="난외주">忘意</주석>。得意而<line/>
<line/>
<페이지 number="ITKC_MO_0577A_A258_455D"/>忘象。猶蹄者所以在兎。得兎而忘蹄。筌者所以在<line/>
魚。得魚而忘筌也。然則言者。象之蹄也。象者。意之<line/>
筌也。註曰。旣得龍象。其言可忘。旣得乾象。其龍可<line/>
捨。畧例曰。觸類可爲其象。合義可爲其徵。義苟在<line/>
健。何必馬乎。類苟在順。何必牛乎。或者。定馬於乾。<line/>
案<주석 id="D002" type="난외주">責</주석>卦有馬无乾。則僞說滋漫。難可紀矣。余以爲<line/>
其言理到。推以爲讀書之法。可也。世以其言談格<line/>
調。不似後世之爛熳。以爲老莊之學而斥之歟。平<line/>
心靜讀。可見至理。不可以晉代淸淡。罪而攻之矣。</단락>
<단락 align="left" indent="0">京房。焦贛弟子也。著易傳。葢世應。占之祖也。辨三易。<line/>
<line/>
<페이지 number="ITKC_MO_0577A_A258_456A"/>運五行。正四時。謹二十四氣。志七十二候。位五星。<line/>
降二十八宿。有世應飛伏。建積京氏之書。歷世分<line/>
裂。各不同。元祐時。高麗進書。有京氏周易占十卷。<line/>
今亦亡而所傳易傳。只三卷耳。高麗宋時獻書。有<line/>
顔子朝義。疑其僞書。易傳亦於此時。同獻歟。然高<line/>
麗何處得之而更進於中國歟。所獻易傳。中國今<line/>
雖不傳。而東國亦不傳何也。意者。其亦僞書歟。按<line/>
焦贛甞曰。得我道以亡身者。京生也。尤知焦君之<line/>
爲君子也。</단락>
<단락 align="left" indent="0">三墳書。始出於宋元豊年間唐州民家。周禮太卜。三<line/>
<line/>
<페이지 number="ITKC_MO_0577A_A258_456B"/>易。一曰連山。二曰歸藏。三曰周易。杜子春云。連山<line/>
伏羲。歸藏黃帝。鄭玄曰。夏曰連山。殷曰歸藏。周曰<line/>
周易。孔安國曰。伏羲神農黃帝之書。謂之三墳。孔<line/>
穎達曰。按世譜等書。神農一曰連山氏。亦曰列山<line/>
氏。黃帝一曰歸藏氏。幷是代號。則周易稱周。取岐<line/>
陽地名。鄭漁仲曰。夏后氏易。至唐始出。今亡。歸藏<line/>
唐有司馬膺注十三卷。今亦亡。隋有衆參軍薛正<line/>
注十三卷。所存者。初經齊母本著三篇。文多闕亂。<line/>
其辭質。其意古。後之人。能爲此文乎。馬端臨曰。連<line/>
山歸藏。乃夏商之易。然歸藏。漢志無之。連山。隋志<line/>
<line/>
<페이지 number="ITKC_MO_0577A_A258_456C"/>無之。葢二書至晉隋間出。而連山出於劉炫之僞作。歸<line/>
藏亦此類耳。章俊卿曰。子春之言。是耶。歸藏。何以曰堯<line/>
舜降二女。又何以曰殷王。則歸藏。非黃帝。連山。亦非伏<line/>
羲矣。康成之言勝耶。世譜何以曰連山歸藏。幷是代號。<line/>
則亦不可謂之夏商矣。葢伏羲黃帝。造其名。夏商因之。<line/>
以作易。禮運曰。吾得乾坤。注之者曰。得商陰陽之書也。<line/>
其書存者。有歸藏。歸藏旣爲商之書。則連山寧非夏易<line/>
乎。皇甫謐曰。夏因炎帝曰連山。殷因黃帝曰歸藏。連山<line/>
果爲伏羲。皇甫謐又安得謂之因炎帝乎。周正建子。葢<line/>
得天統。故周易以乾爲首。商正建丑。實得地統。故商易<line/>
<line/>
<페이지 number="ITKC_MO_0577A_A258_456D"/>以坤爲首。夏正建寅。實得人統。無爲卦首之理。艮漸正<line/>
月。故夏易以艮爲首。吳<주석 id="D003" type="난외주">菜</주석>曰。周易古矣。先天之易。伏羲<line/>
之所畫者也。文王修之。伏羲豈以連山爲易。又首艮乎。<line/>
夫連山。葢列山也。列山。本神農之舊國。首艮又有重山<line/>
之象。歸藏本黃帝之別號。非它易也。乾坤是已。又何析<line/>
而爲二乎。余今極搜諸家之說。會萃而觀之。說各不同。<line/>
而章氏之說差勝耳。肰三易自爲一書。三墳自爲一書。<line/>
不可混同而說矣。眞贋無論。連山歸藏。純是占辭而不<line/>
得見矣。所謂三墳。今見之則列書三易卦象。而載姓紀<line/>
皇策政典。葢摸倣尙書典謨耳。且連山歸藏。各有書。而<line/>
<line/>
<페이지 number="ITKC_MO_0577A_A258_457A"/>所謂乾坤易。何無其書耶。乾坤若歸之周易。則三墳書。<line/>
何以載形墳。地皇軒轅氏乾坤易。列書乾坤陽陰土水<line/>
雨風等名目耶。意者。贋作二易者。從周禮三易之說。而<line/>
不別纂周易。贋作三墳者。從孔安國伏羲神農黃帝之<line/>
書之說。而分纂姓紀等篇。而兼作三易卦象。自相矛盾<line/>
耳。不難知也。</단락>
<단락 align="left" indent="0">今讀三墳乾坤易。有曰。日山危峯。月山斜巓。氣雲散彩。山<line/>
氣籠烟。川氣浮光等語。六朝口氣。豈唐堯以前文字也。<line/>
又伏羲策辭。所謂天王升傳敎臺者。亦淺近。漢藝文志。<line/>
旣無此目。其後數千年。不少槩見。而至宋而始出於民間耶。<line/>
<line/>
<페이지 number="ITKC_MO_0577A_A258_457B"/>反不如汲塚書之猶有憑據也。其初得而序之者篤信。<line/>
至曰㣧征引政典曰先時者。殺無赦。不及時者。殺無赦。<line/>
豈後人之能僞耶。余以爲奸人欲作贋書。潛引古書。以<line/>
亂其跡。亦伎倆。梁周興嗣所著千字文。漢章帝書之。何<line/>
也。此亦是類耳。</단락>
<단락 align="left" indent="0">子夏子貢。俱是聖門親炙之弟子。則其言詩應無異說。今<line/>
讀子夏詩小序及子貢詩傳。何其相反也。試以關雎論<line/>
之。小序則以爲樂得淑女。以配君子。憂在進賢。不淫其<line/>
色。哀窈窕思賢才。而無傷善之心焉。詩傳則以爲文王<line/>
之妃姒氏。思得淑女。以共內職。賦關雎大相不同也。朱<line/>
<line/>
<페이지 number="ITKC_MO_0577A_A258_457C"/>子疑東漢衛宏所作。然猶以其所從來也遠。其間容或<line/>
眞有傳授證驗。葢宏學於謝曼卿。曼卿學於毛公。班固<line/>
曰。毛公之自謂出於子夏。鄭玄直指古序以爲子夏。則<line/>
實因毛語也。今按其源流如此。則衛宏綴其師相傳之<line/>
說爲之。而鄭玄仍爲口實。而謂子夏之文耶。</단락>
<단락 align="left" indent="0">今考小序。編次風雅頌。與朱傳同。朱子葢從毛傳。而毛傳與小<line/>
序相表裏故也。但笙詩次第。朱子從儀禮。與小序不同耳。</단락>
<단락 align="left" indent="0">四家詩者。齊轅固詩傳亡於魏世。魯申培詩傳及說。亡於晉世。<line/>
今傳詩說一卷。燕韓嬰有內傳外傳。今只有外傳。趙毛萇詩<line/>
傳凡四家也。葢漢時只立三家學。至衛宏，賈逵，馬融，鄭玄之<line/>
<line/>
<페이지 number="ITKC_MO_0577A_A258_457D"/>徒。皆從毛詩。而學者翕然從之。至魏晉時。三家皆廢卜商<주석 id="D004" type="난외주">千</주석>餘傳。<line/>
而至魯人毛亨。亨授萇。萇爲小毛公。亨爲大毛公也。</단락>
<단락 align="left" indent="0">子貢詩傳與申培詩說。大同小異。其編次之序。兩書皆同曰。周，召<line/>
南，魯，邶，鄘，衛，王，齊，魏，唐，曹，鄶，鄭，陳，秦。小疋。小疋續小疋傳。大疋。<line/>
大疋續大疋傳。周頌，商頌詩說。但商頌上。有二頌字也。歐陽公<line/>
曰。周南，召南，邶，鄘，衛，王，鄭，齊，豳，秦，魏，唐，陳，曹。此孔子未刪詩之<line/>
前。周太師樂歌之次第也。周，召，邶，鄘，衛，王，檜，鄭，齊，魏，唐，秦，陳，曹，豳。<line/>
此鄭氏詩譜次第也。按皆與小序朱傳。不同爾。</단락>
<단락 align="left" indent="0">子貢詩傳。申培詩<주석 id="D005" type="난외주">論</주석>。黍離亦大同小異。又可驚恠。詩<line/>
傳曰。王世子宜臼。弑其君幽王。自立于雒。尹伯封<line/>
<line/>
<페이지 number="ITKC_MO_0577A_A258_458A"/>過西都而傷之。賦黍離。詩說曰。幽王伐申。申侯逆<line/>
戰于戱。射王弑之。立平王于申。自申遷洛。命秦伯<line/>
帥師逐犬戎于鎬京。尋遣尹伯封犒秦伯之師。過<line/>
故宗廟宮室。秦人皆墾爲田。咸生禾黍。旁皇不忍<line/>
去。故作此詩。所謂宜臼<주석 id="D006" type="난외주">試</주석>幽者。未可知也。詩說小<line/>
近於毛傳也。詩傳曰。齊襄公 <원주>缺缺</원주> 王。周人恥之。賦<line/>
何彼穠矣。詩說曰。何彼穠矣。齊襄公殺魯桓公。莊<line/>
王將平之。使榮叔。錫桓公命。因使莊公主昏。以桓<line/>
王之妹。嫁襄公。周人傷之而作是詩。二家皆不次<line/>
此詩於召南。而次於王。此則近理矣。平王齊侯明<line/>
<line/>
<페이지 number="ITKC_MO_0577A_A258_458B"/>有其人。古注午正之王。齊一之侯者。未可知也。春<line/>
秋莊公元年。書王姬歸于齊。乃桓王女。平王孫。下<line/>
嫁於齊襄公。故詩云然也。肰詩說所謂桓王妹者。<line/>
矛盾矣。詳玩其詩。則以爲如許威儀。如許家閥。美<line/>
則美矣。但襄公非善人之意。隱然可見。所以恥之<line/>
傷之也。鄭漁仲曰。三百篇之詩。皆可歌。歌則各從<line/>
其國之聲。周召王豳之詩。同出於周。而分爲四國<line/>
之聲。邶鄘衛之詩。同出於衛。而分爲三國之聲。何<line/>
彼穠矣之詩。何以不列於王風。葢爲詩之時。則東<line/>
周也。采詩之地。則召南也。</단락>
<단락 align="left" indent="0"><페이지 number="ITKC_MO_0577A_A258_458C"/>韓詩外傳十卷。雜引經傳子史推演之。略有異同。間<line/>
出己言。大抵多寓言。有時如道家者流。或涉讖緯。<line/>
此漢儒固有之習。其文章偉衍可讀。其辭氣惻恨<line/>
可警。多引孝子之言。無非於悒。意其人孝悌者也。<line/>
雖不醇乎醇。亦儒者之倫也。先引一事。末必摘詩<line/>
語解之。然不襯合者多。有時乎迂濶。如曰太平之<line/>
時。無瘖聾跛眇尫蹇侏儒折短。詩曰。有𥌒有𥌒。在<line/>
周之庭。紂之餘民也。豈緣紂而有𥌒目者歟。甚無<line/>
謂矣。其論性甚正。大勝於蕫仲舒騎墻之學。有曰。<line/>
古今一也。類不悖。雖久同理。故性緣理而不迷也。<line/>
<line/>
<페이지 number="ITKC_MO_0577A_A258_458D"/>又曰。繭之性爲絲。弗得女工燔以沸湯。抽其統理。<line/>
不成爲絲。卵之性爲雛。不得良雞覆伏孚育。積日<line/>
纍久。則不成爲雞。夫人性善。非得明王聖主扶携。<line/>
內之以道。則不成君子。詩曰。天生丞民。其命匪諶。<line/>
靡不有初。鮮克有終。</단락>
<단락 align="left" indent="0">戴德禮記。爲大戴禮。戴聖禮記。爲小戴禮。今立之三<line/>
禮之列者。是也。周禮儀禮。周人之古經。而二戴之<line/>
記。盖其輯衆家之說。以爲二經之傳者也。漢興。禮<line/>
書凡三百一十四篇。大戴刪爲八十五篇。小戴仍<line/>
之以損益。爲四十三篇。曲禮檀弓雜記分上下。馬<line/>
<line/>
<페이지 number="ITKC_MO_0577A_A258_459A"/>融。益以明堂位，月令，樂記。総四十九篇。今大戴之<line/>
書前三十八篇。專逸。只自三十九至八十一篇。存<line/>
焉。中間又逸四篇。又第七十三篇云者。有二。総四<line/>
十篇。所謂八十一篇以下四篇。又闕也。小戴所萃<line/>
多精要。足爲禮經羽翼。故漢立學官。至於今日。大<line/>
戴則多衍長之語。故世儒不之重歟。</단락>
<단락 align="left" indent="0">夏小正。意夏時月令流傳者。而漢儒仍逐條䟽釋之<line/>
歟。盖其逐月標題者。文甚簡古。其若䟽釋者。雖與<line/>
之連文。而多用何字也。字如公糓之傳焉。是故。知<line/>
其爲正文釋文之別也。哀公問及投壺篇。與小戴<line/>
<line/>
<페이지 number="ITKC_MO_0577A_A258_459B"/>記無甚異。禮察與經解同。曾子大孝篇與祭義相<line/>
似。勸學及禮三本。見於荀卿子。保傅篇。見於賈誼<line/>
䟽。其帝繫本命易本命等。又如管子淮南子家語<line/>
等書。小戴記月令。取於呂不韋。緇衣。本乎公孫尼<line/>
子。中庸，大學。子思，曾子之所著。曲禮，王制。撰於曲<line/>
臺博士。則二戴禮記。皆輯諸家而應無自家手撰<line/>
也。</단락>
<단락 align="left" indent="0">蕫仲舒春秋繁露十七卷八十二篇。其中三篇逸。按<line/>
本傳曰。說春秋，事得失，聞擧玉杯，繁露，淸明，竹林<line/>
之屬。數十篇十餘萬言。顔師古注曰。皆其所著書<line/>
<line/>
<페이지 number="ITKC_MO_0577A_A258_459C"/>名。今書総名繁露。而篇名有玉杯，竹林，玉英，精華<line/>
等屬。而無所謂淸明者。意此數者。是書名。而决非<line/>
篇名。本應有繁露書幾篇。玉杯，淸明等書。各有幾<line/>
篇。後世錯亂。合爲一書也。今繁露。只爲書名而無<line/>
繁露之篇名。則尤驗本傳渾擧玉杯，繁露等書名<line/>
也。其它篇。皆摘篇內數字爲名。如楚莊王。王道滅<line/>
國之類是也。篇中。本無玉杯，竹林等字。而何必闖<line/>
列爲名也。書旣一亂。而後人不知。妄削其中數篇<line/>
之名。而換之以此名也。然玉英，精華，淸明。何增减<line/>
之不同。未可知也。今雖不析其自某篇至某篇爲<line/>
<line/>
<페이지 number="ITKC_MO_0577A_A258_459D"/>繁露書。爲玉杯竹林等書。然可合以名之曰董氏<line/>
春秋。或董氏書。或董子。而改玉杯爲文公篇。竹林<line/>
爲常辭篇。玉英爲一元篇。精華爲愼辭篇。且附以<line/>
三策及春秋决事。比則足爲董氏全書。而勝於只<line/>
名繁露之甚無謂也。</단락>
<단락 align="left" indent="0">董氏書。䧺渾宏博。皆可讀也。論衡所謂文中之烏獲<line/>
者。非虗言也。朱子嘗言困苦而無精彩。是極好處。<line/>
今閱之果然也。但其論性駁雜。且有時拘於災異<line/>
<주석 id="D007" type="난외주">纖</주석>緯。以仲舒之爲儒者而猶然。况劉子政父子耶。</단락>
<단락 align="left" indent="0">魏相傳。相引高皇帝所述書。天子所服曰。春夏秋冬。<line/>
<line/>
<페이지 number="ITKC_MO_0577A_A258_460A"/>天子所服。當法天地之數中。謁者趙堯擧春。李舜<line/>
擧夏。兒湯擧秋。貢禹擧冬。四人之名。偶同唐虞夏<line/>
商之君名。若有意而分排四時者然。異哉。</단락>
<단락 align="left" indent="0">王元美嘗有標竊。摸擬詩之大病之語。而自家詩全<line/>
犯此病。嗟乎。使王李輩。少不言開元大曆語。庶免<line/>
中郞受之輩之辱矣。</단락>
<단락 align="left" indent="0">論春秋之人。固難矣。袁宗道歷評列國大夫優劣。有<line/>
曰。論功則宜首管<주석 id="D008" type="난외주">民</주석>。而<주석 id="D009" type="난외주">孤</주석>趙爲次。敖百里奚又次<line/>
之。論心則宜首展禽。而僑瑗札次之。士會士爕等<line/>
又次之。其爲論次頗精覈矣。</단락>
<단락 align="left" indent="0"><페이지 number="ITKC_MO_0577A_A258_460B"/>漢長安許商。善爲筭。至九卿號其門人。唐林爲德行。<line/>
吳章爲言語。王吉爲政事。炔欽爲文學。王莾時林<line/>
吉爲九卿。欽章爲博士。商蹈襲聖學。宜乎莾之用<line/>
其弟子也。</단락>
<단락 align="left" indent="0">楊無咎游娼館。作折枝梅於矮璧。往來士夫。多往觀<line/>
之。娼藉此以壯門戶。偸兒竊去其璧。車馬頓稀。張<line/>
逸人嘗題崔氏酒罏云。武陵城裏崔家酒。地上應<line/>
無天上有。雲遊道士飮一斗。醉卧白雲深洞口。自<line/>
是酤者愈衆。詩畵小技也。使妓酒頓添價如此。况<line/>
服事賢聖者乎。</단락>
<단락 align="left" indent="0"><페이지 number="ITKC_MO_0577A_A258_460C"/>宋董逌錢譜。載海東番錢凡四㨾。曰三韓重寶。東國<line/>
通寶。東國重寶。海東通寶。按高麗肅宗丁丑。始鑄<line/>
錢。則此樣或其時所鑄也。朝鮮通寶。譜不載也。</단락>
<단락 align="left" indent="0">春秋二百四十二年。左氏傳十九萬言。自黃帝迄漢<line/>
武三千餘䄵。史記七十萬言。班固漢書十二帝二<line/>
百三十年。一百萬言。世愈降而事愈多。事愈多而<line/>
言愈繁矣。</단락>
<단락 align="left" indent="0">酒器六彜有舟。所以戒其覆。使酒曰酗。所以戒其㐫<line/>
德。周官萍氏。掌幾酒。本草述萍能勝酒。古人垂戒<line/>
於酒。可謂微矣。又醉字係卒。醒字係生。巵字類危。<line/>
<line/>
<페이지 number="ITKC_MO_0577A_A258_460D"/>杯字屬不。</단락>
<단락 align="left" indent="0">石守道作怪說。以刺楊大䄵之文體。王彜作文妖。以<line/>
砭楊廉夫之製作。文名已是怪妖。欲譏人而反不<line/>
覺自歸怪妖也。</단락>
<단락 align="left" indent="0">東史云。檀君命彭吳。治國內山川。以奠民居云。葢洪<line/>
水之世。若中國之有伯禹也。本紀通覽云。牛首州<line/>
有彭吳碑。牛首州。卽今春川也。金時習詩曰。壽春<line/>
是貊國。通道自彭吳。按漢書食貨志。武帝時彭吳<line/>
穿穢貊朝鮮。置滄海郡。然則彭吳。武帝臣也。非檀<line/>
君臣也。東人之魯莾類也。</단락>
<단락 align="left" indent="0"><페이지 number="ITKC_MO_0577A_A258_461A"/>抱朴子曰。世俗有戱婦之法於稠衆之中。問以醜言。<line/>
責以慢對。或蹙以楚撻。繫足倒懸。至使流血。踒折<line/>
支體。楊用脩丹鉛錄曰。今此俗世尙有之。娶婦之<line/>
家。新婿避匿。群男子競作戱調。以弄新婦。謂之謔<line/>
親。或蹇裳針膚。脫履䂓足云。此如我國醜謔新郞。<line/>
倒掛其足。椎其掌心。號曰足杖。或有致死者。葢陋<line/>
風也。然謔戱新婦則尤醜矣。</단락>
<단락 align="left" indent="0">賈生死時。年僅三十三。其惜誓賦曰。惜予老而日衰。<line/>
又曰。壽冉冉而日衰。其語老成無餘蘊。不祥甚矣。<line/>
挹翠軒朴學士被禍時。年纔二十六。而詩多用老<line/>
<line/>
<페이지 number="ITKC_MO_0577A_A258_461B"/>衰字。有漸成枯槁老容顔。白首詩書今有味之句。<line/>
反常爲不祥也。</단락>
<단락 align="left" indent="0">陳情表。忠孝藹然。固是吉人善士。陽節潘氏刺其少<line/>
事僞朝。孫霜厓有詩曰。僞朝料得非公筆。不得當<line/>
時墨本看。楊用脩曰。佛書引此文。僞朝作荒朝。密<line/>
之初文也。晉改之以入史耳。霜厓亦見佛書所引<line/>
否。</단락>
<단락 align="left" indent="0">杭人。削松爲小片薄如紙。鎔硫黃塗其銳。名曰發燭。<line/>
亦曰焠兒。齊后妃貧者。以發燭爲業。此其始也。淸<line/>
異錄曰。批杉染硫黃。呼爲引光奴。東國則削柳木<line/>
<line/>
<페이지 number="ITKC_MO_0577A_A258_461C"/>爲之。只名石硫黃。</단락>
<단락 align="left" indent="0">高麗之初。凡言語。以大者。爲王。此王太祖將起之讖。<line/>
高麗之末。忽呼粳米爲李米。此我<문자효과 type="격자"/>朝將興之兆。<line/>
晉天福中。浙中兒童市井。皆以趙字爲語助。如云<line/>
得則曰趙得云。可則曰趙可。後宋祖受禪。錢氏納<line/>
土浙中。皆屬趙氏。</단락>
<단락 align="left" indent="0">或擧杪秋杪冬之義。如七月十月爲杪耶。九月十二<line/>
月爲杪耶。世人混用之何。余適引鍾伯敬詩。杪冬<line/>
孤艇發。初冬則杪。迺季月也。又梁元帝纂要九月<line/>
曰。末秋杪秋。十二月曰。暮冬杪冬。</단락>
<단락 align="left" indent="0"><페이지 number="ITKC_MO_0577A_A258_461D"/>古人命名多以物名爲之。亦淳朴之風也。如楚狂之<line/>
名接輿。燕俠之漸離。一則艸也。說文曰。莕爲菨餘。<line/>
一則蟲也。說文曰。螹螹離也。雖字形有異。其音則<line/>
同。亦轉而僞也。</단락>
<단락 align="left" indent="0">漢制三公。月俸三百五十斛。自中二千石。至百石。凡<line/>
十四等。中二千石。月俸百八十斛。百石月俸十六<line/>
斛。後漢大將軍三公。月俸三百五十斛。中二千石<line/>
月俸七十二斛。錢九千。至一百石。月俸四斛八斗。<line/>
錢八百。晉品秩第一一千八百斛。後周凡九命。三<line/>
公一萬石。至下士一命。一百二十五石。唐正一品。<line/>
<line/>
<페이지 number="ITKC_MO_0577A_A258_462A"/>歲七百石。錢三萬一千。至從九品。五十二石。錢一<line/>
千九百十七。宋四十一等。宰相樞密使。月錢三<주석 id="D010" type="난외주">百</주석><line/>
千。至保章正二千。明正一品。月支米八十七石。從<line/>
九品五石。高麗中書尙書令門下侍中。歲米四百<line/>
石。至助敎十石。<문자효과 type="격자"/>國朝正一品。歲俸九十八石。紬<line/>
六疋。正布十五疋。楮貨十張。從九品十二石。正布<line/>
二疋。楮貨一張。壬辰後一品。歲俸六十餘石。無細<line/>
布楮貨。</단락>
<단락 align="left" indent="0">王阮亭池北偶談。霍亮雅曲。周人倜儻任俠。卒後。其<line/>
邑人劉津逮逢源。哭以詩云。門前債客雁行立。屋<line/>
<line/>
<페이지 number="ITKC_MO_0577A_A258_462B"/>內酒人魚貫眼。或曰。此敗家子弟小影耳。予按此。<line/>
唐人詩也。阮亭何不知也。李播詩。債客。作債主。屋<line/>
內。作屋裏。酒人。作醉人。</단락>
<단락 align="left" indent="0">古今黈。后稷摯堯契四人。同爲帝嚳高辛氏之子。契<line/>
則十三葉而得湯。稷則十四葉而得文王。然則夏<line/>
之世歷四五百年。而商之世又歷五六百年。計千<line/>
餘年。而文王始生。若以代數較之。文王之于湯。但<line/>
不及一葉耳。是則殷之先。一何夭。周之先。一何壽<line/>
乎。此爲甚可疑者。前志必有脫誤。</단락>
<단락 align="left" indent="0">自伏羲氏。至淸乾隆正統天子。統二百五十。幷計呂<line/>
<line/>
<페이지 number="ITKC_MO_0577A_A258_462C"/>后武后無統天子。自魏吳南北朝。至五季。統八十<line/>
五。僭僞帝王。自后羿。至吳三桂二百七十餘。春秋<line/>
戰國之君。四百九十有奇。辛卯孟秋。漫計而記之。</단락>
<단락 align="left" indent="0">古今黈。郗超之郗。則讀如絺音。郄詵之郄。則讀如綌<line/>
音。今人不復別白。皆從綺逆反。大謬也。</단락>
<단락 align="left" indent="0">楊用脩丹鉛錄。龍生九子不成龍。一曰贔屭。形似龜。<line/>
好負重。今碑龜趺。二曰鴟吻。性好望。今屋上獸。三<line/>
曰蒲窂。性好吼。今鍾紐。四曰狴犴。形似乕。立獄門。<line/>
五曰饕餮。好飮食。立鼎盖。六曰蚣𧏡。性好水。立橋<line/>
柱。七曰睚眦。性好殺。立刀環。八曰金蜺。形似獅。好<line/>
<line/>
<페이지 number="ITKC_MO_0577A_A258_462D"/>烟火。立香爐。九曰椒圖。形似螺蚌。性好閉。故立門<line/>
鋪首。予按今義禁府廳事。名虎頭閣。取龍之第四<line/>
子之義歟。</단락>
<단락 align="left" indent="0">孟蜀王仁鍇好手錄。書至數千卷。卷皆白藤紙細書。<line/>
極爲端好。每候朝尙於檐子上。得一二番。袁俊家<line/>
貧無書。從人假借。必抄寫自課。日五十紙。讀書者<line/>
當作此觀拈此爲。補眉公讀書十六觀。</단락>
<단락 align="left" indent="0">劑藥之名。曰湯。曰飮。曰子。曰丸。曰丹。曰膏。皆有義意。<line/>
獨曰散者。似無意。然酒巵一升曰爵。二升曰觚。三<line/>
升曰觶。四升曰角。五升曰散。則散之爲散。或此意<line/>
<line/>
<페이지 number="ITKC_MO_0577A_A258_463A"/>歟。凡散藥。皆屑藥。若益元散，通聖散之類。後之湯<line/>
飮。亦名散者。訛誤也。</단락>
<단락 align="left" indent="0">虎倀嗜酸。機陷之徑。置梅子則倀引乕而去。鬼嗜土<line/>
鼠。食之則死。或云食蛙亦死。妖狐嗜鷄。而食梧子<line/>
油則死。故漬梧子油於鷄食狐。則雖九尾善<주석 id="D011" type="난외주">幼</주석>媚<line/>
者。必死。乕事出寄園。<주석 id="D012" type="난외주">寄</주석>狐事出留溪外傳。</단락>
<단락 align="left" indent="0">我朝翰林薦。不罷時。其誓文有曰。薦非其人。殃及子<line/>
孫。盖重其事也。淸康煕戊辰。考試官徐乹學。作誓<line/>
文曰。某等敢以瓣香。昭告司盟某等。荷朝命。典試<line/>
禮闈。學術固陋。大懼弗克得士以備國家任。使致<line/>
<line/>
<페이지 number="ITKC_MO_0577A_A258_463B"/>寒儁抑而不章。用是矢諸<주석 id="D013" type="난외주">明神</주석>。其有偏私玩易。弗<line/>
虗公於乃心。弗恪恭於迺<주석 id="D014" type="난외주">識</주석>。上負聖恩。下負多士。<line/>
神其殛之。俾蒙蔽賢顯僇。禍罰及於厥世。謹此<주석 id="D015" type="난외주">如</주석><line/>
翰林薦誓文。同其意。</단락>
<단락 align="left" indent="0">新羅斯多含。年十五六。風標淸秀。志氣方正。時人奉<line/>
爲花郞。其徒無慮一千人。明陸瓊臺天資高邁。會<line/>
講東林。年未三十。弟子已八百。此二事相類。蒲衣<line/>
八歲而堯師之。睪子生五歲而贊禹。項橐七歲而<line/>
爲孔子師。</단락>
<단락 align="left" indent="0">羅李李羅羅李李。爲君難。爲臣難。難又難。創業難。守<line/>
<line/>
<페이지 number="ITKC_MO_0577A_A258_463C"/>成難。難又難。俱太平簫曲也。籠同籠同籠同。籠籠<line/>
同籠籠同。籠同籠同籠同。籠籠同籠籠同。籠同籠<line/>
同籠同。籠籠同籠籠同。此擂皷三通也。詞曲有名<line/>
迎仙客曰。囉嗹哩嗹囉嗹。哩囉嗹哩囉哩。嗹哩囉<line/>
嗹囉嗹。哩嗹囉哩嗹哩。囉哩嗹哩囉嗹。此與籠同。<line/>
俱見五倫全備記。記卽丘瓊山諷世之演劇。而葉<line/>
疊靑錢者。逐段補之凡四卷。今漢語諺翻同老乞<line/>
大朴通事。課講譯官。</단락>
<단락 align="left" indent="0">明淩迪知萬姓統譜。以四聲韻譜編之。計姓二千七<line/>
百五十三。複姓一千三十一。三字姓六十六。四字<line/>
<line/>
<페이지 number="ITKC_MO_0577A_A258_463D"/>姓二。王元美曰。劉之望最夥。爲二十五。王次之爲<line/>
二十<주석 id="D016" type="난외주">一</주석>。張又次之爲二十<주석 id="D017" type="난외주">四</주석>。李又次之爲十一。皆<line/>
不如我國李之望爲六十餘。</단락>
<단락 align="left" indent="0">阮亭池北偶談。載淸陰先生詩十餘聯。甚稱美之。今<line/>
見阮亭帶經堂集。有戱效元遺山論詩絶句三十<line/>
六首。自建安至崇禎末。歷叙詩人第三十三。詩曰。<line/>
澹雲微雨小姑祠。菊秀蘭衰八月時。記得朝鮮使<line/>
臣語。果然東國解聲詩。注曰。明崇禎中。朝鮮使臣<line/>
過登州作云。葢首二句。淸陰詩也。</단락>
<단락 align="left" indent="0">讀都玄敬京師香山記。入寺觀千佛殿。殿圓製極工。<line/>
<line/>
<페이지 number="ITKC_MO_0577A_A258_464A"/>成化初。創於中官。中官高麗人也。嘗見其國金剛<line/>
山。有圓殿。故移其製於此云。金剛山未嘗聞有圓<line/>
殿。正陽寺。有六稜閣。疑其製歟。</단락>
<단락 align="left" indent="0">王貽上集。載兵部侍郞李輝祖神道碑。有曰。鐵嶺李<line/>
氏。自寧遠伯成樑。以閥閱顯勝國。至本朝。其門益<line/>
大。入參帷幄。出爲將帥。李之先出於朝鮮。其徙襄<line/>
平。自英始。英以軍功。授鐵嶺衛都指揮使。子文彬。<line/>
文彬子五人。長春美。春美子涇。生寧遠。次春茂。春<line/>
茂子潤。潤子成功。成功三子。長曰如梴。知太原府。<line/>
三曰如榟。如榟子恒忠。官副都統。世襲一等阿達<line/>
<line/>
<페이지 number="ITKC_MO_0577A_A258_464B"/>哈哈番。子三人。長輝祖云云。其從兄廕祖。亦官兵<line/>
部尙書。輝祖三子。錕，鋐，鍇。皆官。盖恒忠降於淸也。<line/>
寧遠之派。死國事。獨陵替。如松之裔。流落東國者。<line/>
能知此否乎。如梴子哈哈番思忠墓誌。汪堯峯著。</단락>
<단락 align="left" indent="0">以人身軆字。喩物之形。似甚扞格。而古或有之。皆典<line/>
雅可玩。如湄字水之眉也。衣袵交處。謂之衣眦。此<line/>
與莊子緣督以爲經同。督。人之督脉。卽脊之謂也。<line/>
然則任脉。卽衣袵之袵同也。禮記曰。馬黑脊而般<line/>
臂。山海經曰。水馬狀如馬。文臂牛尾。臂卽前脚也。<line/>
莊子所謂蟲臂。亦應前脚之謂也。</단락>
<단락 align="left" indent="0"><페이지 number="ITKC_MO_0577A_A258_464C"/>人但知黃帝臣倉頡作字。而不知又有沮誦。與之齊<line/>
名。人但知穆王臣造父御馬。而不知又有犇戎。與<line/>
之齊名也。</단락>
<단락 align="left" indent="0">世以牛耕。始於漢趙過。然多疑冉耕字伯牛。爲周時<line/>
人。則牛耕似先於趙過矣。盖兩牛耦耕。自過始矣。<line/>
按山海經曰。后稷是播百糓。稷之孫曰叔均。始作<line/>
牛耕。然則牛耕古矣。叔均凡四見。一曰舜之子商<line/>
均。一曰帝俊生后稷。稷降以百糓。稷之弟曰台璽。<line/>
生叔均。叔均是代其父及稷。播百糓。始作耕。然則<line/>
與舜之子同名。而叔均。卽稷之從<주석 id="D018" type="난외주">孫</주석>也。周之先。盖<line/>
<line/>
<페이지 number="ITKC_MO_0577A_A258_464D"/>業農者多也。一曰蚩尤作兵。伐黃帝。黃帝乃令應<line/>
龍攻之。蚩尤<주석 id="D019" type="난외주">謂</주석>風伯雨師。縱大風雨。黃帝乃下天<line/>
女曰魃。雨止。遂殺蚩尤。魃不得復上。所居不雨。叔<line/>
均言之帝。置之赤水之北。叔均乃爲田祖。然則叔<line/>
均。非唐虞人也。</단락>
<단락 align="left" indent="0">敬齋古今黈。前漢趙過。始用牛耕。石林援冉伯牛司<line/>
馬牛。皆名耕。以證過以前。耕非用牛。則名字何取<line/>
以相配乎。古盖耕而不犂。後世變爲犂法。<imghj href="KC03426"/>用人。<line/>
犂用牛。過特爲之增損其制。非用牛自過始。又云。<line/>
孔子言犂牛之子。騂且角。孔子時固已用犂。李子<line/>
<line/>
<페이지 number="ITKC_MO_0577A_A258_465A"/>曰。石林說趙過以前。已用牛耕。誠是。然方說冉伯<line/>
牛司馬名字。而復遽云犂牛之子云云。何其說之<line/>
不倫也。犂自是雜文。今呼貓犬之類。毛色之雜者。<line/>
皆謂之黧。古字少。凡音相近者。皆得通用。而石林<line/>
以駁雜之犂。同之耕犂之犂。是眞誤矣。</단락>
<단락 align="left" indent="0">國子監生陸萬齡。以魏忠賢頒要典。比孔子作春秋。<line/>
殺楊左周魏諸公。比孔子誅少正卯。請建祠國學<line/>
之右。與先聖幷尊。江西廵撫楊邦憲。毁周程朱三<line/>
賢祠。兼奪澹臺子羽祠。碎其像。思陵卽祚之初。䟽<line/>
請建魏忠賢祠。康煕年間。道州周濂溪子孫。有逋<line/>
<line/>
<페이지 number="ITKC_MO_0577A_A258_465B"/>賦者。州守張大成徑詣祠堂。枷鎖先生像三日。聖<line/>
賢之厄。於斯爲甚。</단락>
<단락 align="left" indent="0">平壤永明寺中。有一穴。試立其中。左右皆石築。長幾<line/>
一丈。廣可六七尺。上亦覆石。石上阜陵。穴甚長。西<line/>
向而行六七十步。窈黑。使人以炬火導之。烟欝而<line/>
返。世傳東明王。乘麒麟朝天之處。仍號麒麟窟。余<line/>
親見之。若冰庫。案後漢書云。其國東有大穴。號禭<line/>
神。十月迎以祭之。唐書云。國左有大穴。曰神禭。十<line/>
月。王自祭。此可以此窟當之。而但不知起自何王<line/>
而爲何神也。且疑是東明之墓也。若窮探其底。則<line/>
<line/>
<페이지 number="ITKC_MO_0577A_A258_465C"/>可驗也。</단락>
<단락 align="left" indent="0">唐陳子昂舘陶郭公姬薛氏墓誌曰。姬人。姓薛氏。東<line/>
明國王金氏之胤也。昔金王有愛子。別食於薛。因<line/>
爲姓。世不與金氏爲姻。其高曾皆金王貴臣大人<line/>
也。父承冲。有唐高宗時。與金仁問歸國。帝疇厥庸。<line/>
拜左武衛將軍云。余按句麗始祖。爲東明王高朱<line/>
蒙。今曰。東明國王金氏。非也。夫薛。新羅之大姓也。<line/>
金亦羅王之姓也。唐武德四年。新羅人薛罽頭。隨<line/>
海舶入唐。至太宗時。拜左武衛果毅。及征高句麗。<line/>
力戰。死於駐蹕山下。太宗脫御衣覆屍。授職大將<line/>
<line/>
<페이지 number="ITKC_MO_0577A_A258_465D"/>軍。金仁問。新羅武烈王第二子也。二十三<주석 id="D020" type="난외주">人</주석>唐高<line/>
宗時。挾唐師。共征百濟。後官至柱國。死於唐。子昂<line/>
所謂薛承冲者。余葢以謂新羅人薛罽頭。改名承<line/>
冲也。况所謂別食於薛。東國古郡。本無以薛爲號<line/>
者乎。然則武衛之拜於高宗者。非也。旣曰。與金仁<line/>
問歸國。則仁問之入唐。或在於太宗之時歟。又曰。<line/>
帝疇厥庸。則罽頭從征有功。故帝嘉其功也。其所<line/>
謂帝者。余以謂太宗也。誌又曰。姬人幼有玉色。少<line/>
號仙子。年十五。大將軍薨。剪髮出家。見寶手菩薩。<line/>
靚心六年。靑蓮不至。乃謠曰。化雲心兮思淑貞。洞<line/>
<line/>
<페이지 number="ITKC_MO_0577A_A258_466A"/>寂滅兮不見人。瑤艸芳兮思氛氳。將奈何兮靑春。<line/>
遂返初服而歸。我郭公長壽二年。太歲癸巳二月<line/>
十七日。卒於通泉縣之官舍云。按貞觀十九年乙<line/>
巳。薛將軍死之。其時姬年十五。則姬辛卯生。是薛<line/>
將軍歸唐十年。始生斯女也。</단락>
<단락 align="left" indent="0">宋煕寧末。洛中有民。耕於鳳凰山下。獲石碣方廣二<line/>
尺餘。乃婦人誌其夫墓之文。文曰。漢進士曹禋墓<line/>
誌銘。君姓曹氏。名禋。字禮夫。世爲洛陽人。二十八<line/>
歲。兩策不擧。卒於長安道中。朝廷卿大夫。鄕閭故<line/>
老。聞之無不哀。其孝友婣睦。篤行能文。何其夭之<line/>
<line/>
<페이지 number="ITKC_MO_0577A_A258_466B"/>如是耶。惟兒聞之。獨不然。乃慰其母曰。家有南畒。<line/>
足以養其親。室有遺文。足以敎其子。凡纍乎陰陽<line/>
之間者。生死數不可逃。夫何悲喜之有哉。丙子年<line/>
三月十八日卒。以其年十月十五日。葬于鳳凰山<line/>
之原。予姓周氏。君妻也。歸君室十八歲矣。生子一<line/>
人尙幼。以其恩義之不可忘。故作銘焉。銘曰。其生<line/>
也天。其死也天。苟達此理。哀何復言。其生也浮。其<line/>
死也休。終何爲哉。慰母之憂。余按禋二十八歲丙<line/>
子死。而周氏歸曹凡十八䄵。則禋十歲婚矣。漢王<line/>
吉上䟽言。世俗早婚。此可考也。婦人之文亦明。凈<line/>
<line/>
<페이지 number="ITKC_MO_0577A_A258_466C"/>可讀也。文選李善註曰。吳均齊春秋。王儉曰。石誌<line/>
不出禮典。起宋元嘉顔延之爲王琳石誌云。葢不<line/>
知漢世已有誌也。或立墓前者。仆而埋於地耶。後<line/>
見高文虎蓼花洲閑錄。又載曹禋誌以爲三十歲<line/>
卒云云。又下曰。歸君室八載云云。未知孰是也。前<line/>
本亦出宋人書。</단락>
<단락 align="left" indent="0">文人而嗇。尤可惜也。文人而好施。可謂快活。李白上<line/>
裴長史書云。曩昔東遊維揚。不逾一年而散金三<line/>
十餘萬。有落魄公子。悉皆濟之。韓愈與人交有死。<line/>
卽恤其孤。爲畢婚嫁。孟郊張籍之類是也。盖爲碑<line/>
<line/>
<페이지 number="ITKC_MO_0577A_A258_466D"/>版。受潤筆以施之也。退之旣好施而又善推奬後<line/>
輩。退之與皇甫湜。爲一代龍門。牛僧孺携所業謁<line/>
之。二公大稱賞。俟其它適。訪之。大書其門曰。韓愈<line/>
皇甫湜同訪。翌日。遺闕以下咸往投刺。因此名振。<line/>
李賀年七歲。名動京師。退之皇甫湜覽其文曰。若<line/>
是古人。吾曾不知。若是今人。豈有不知之理。二公<line/>
因詣其門。令賦高軒過。嗚呼。此風不可見矣。惟施<line/>
也無論而奬也何有哉。讀破萬卷。只辦了猜一字<line/>
矜一字。安用文章爲哉。唐楊祭酒愛才公心。嘗知<line/>
江表之士項斯。贈詩曰。度度見詩詩揔好。及觀標<line/>
<line/>
<페이지 number="ITKC_MO_0577A_A258_467A"/>格過於詩。平生不解藏人善。到處相逢說項斯。由<line/>
此名振。遂登高科。士大夫設心當如此。妬才嫉能<line/>
者。可焚香齋心。頂禮此詩也。</단락>
<단락 align="left" indent="0">日本上毛多胡郡碑文弁官苻。上野國片罡郡，綠野<line/>
郡，甘良郡幷三郡內三百戶部。成給羊成多胡郡。<line/>
和銅四年三月九日甲寅宣。左中弁正五位下多<line/>
治比眞人。太政官二品𥛸襀親王。左太臣正二位<line/>
石上尊。右太臣正二位藤原尊。此碑在多胡郡池<line/>
村。日本東都平鱗字景瑞。寫字官也。甲戌年。見此<line/>
碑。始表而出之。其前好事者。皆未之見也。遂摹勒。<line/>
<line/>
<페이지 number="ITKC_MO_0577A_A258_467B"/>雜引書籍爲攷證附刻。盖封侯食采碑也。文多不<line/>
曉。字大如兒掌。奇古剝落。<주석 id="D021" type="난외주">痤</주석>鶴銘魯公書。太彷彿。<line/>
有時如童子塗鴉。徐汝五以爲奇則奇矣。字不成<line/>
聞。金英仲斗烈。大奇之也。和銅四年甲寅。迺日本<line/>
元明天皇四年。唐睿宗景雲二䄵也。至今倭皇僞<line/>
寶曆六年丙子摹勒之時。則計千四十六年。按古<line/>
錢譜。則有日本和同通寶。銅與同有異。或錢譜譌<line/>
耶。攷證解弁官引職原抄云。辨七人。左右大辨二<line/>
人云云。解𥛸襀親王。引公卿補任云。知大政官二<line/>
品穗積親王云云。弁辨。<주석 id="D022" type="난외주">與穗</주석>積衣禾旁之有異。盖<line/>
<line/>
<페이지 number="ITKC_MO_0577A_A258_467C"/>通用也。然則銅同亦通用耶。考證記一事甚奇。今<line/>
錄之。郡成給羊義未詳。土人呼爲羊太夫碑。故姑<line/>
從土人所傳記。此如石。鹽谷二墟者。小幡羊大夫<line/>
之邑也。巉巖險阻。獸不能走。其巓有巨巖。俗稱御<line/>
前石。又有八束城。接八束嶺。因得此名焉。羊氏每<line/>
朝京師。必乘龍駒。一竪從之。竪脛八尺。故曰八束<line/>
小脛。和銅四年。人或上變告羊氏欲反狀。主將某<line/>
率官兵以擊之。羊氏不能拒戰。單騎遁走。至池村<line/>
而自殺。其首拔飛。墜於池村。就葬立碑。今尙存。龍<line/>
駒亦逸。至馬庭村。飛躍升天。今之馬庭山瑞雲寺。<line/>
<line/>
<페이지 number="ITKC_MO_0577A_A258_467D"/>卽其處也。羊氏之宰。從羊夫人而逃。至落合村。爲<line/>
官兵所逼。夫人及七嬪與宰。皆死。有七輿山宗水<line/>
寺。卽此也。池村民家患癨者。禱於羊氏祠則止。乃<line/>
采水中之石。以祠其神云爾。按倭書。藤原廣嗣。聖<line/>
武帝天平十八年。爲玄昉所譖。廣嗣於是義怒而<line/>
謀叛。戰敗。自以刀切首升天。生時得龍駒。自太宰<line/>
府。至奈良京。一日能往返云云。此事相類。</단락>
<단락 align="left" indent="0">高麗宣宗八年。進奉使李資等。還自宋。奏云。帝聞我<line/>
國書籍多好本。命館伴書所求目錄。授之。乃曰。雖<line/>
有卷第不足者。亦須傳寫附來。百篇尙書。荀爽周<line/>
<line/>
<페이지 number="ITKC_MO_0577A_A258_468A"/>易十卷。京房易十卷。鄭康成周易九卷。陸績注周<line/>
易十四卷。虞飜注周易九卷。東觀漢記一百二十<line/>
七卷。謝承後漢書一百三十卷。韓詩二十二卷。業<line/>
遵毛詩二十卷。呂<주석 id="D023" type="난외주">悅</주석>字林七卷。古玉篇三十卷。括<line/>
地志五百卷。輿地志三十卷。新序三卷。說苑二十<line/>
卷。劉向七錄二十卷。劉歆七畧七卷。王方慶園亭<line/>
艸木䟽二十七卷。古今錄驗方五十卷。張仲景方<line/>
十五卷。元白唱和詩一卷。深師方黃帝鍼經九卷。<line/>
九墟經九卷。小品方十二卷。陶隱居效驗方六卷。<line/>
尸子二十卷。淮南子二十一卷。公孫羅文選注水經<line/>
<line/>
<페이지 number="ITKC_MO_0577A_A258_468B"/>四十卷。羊祐老子二卷。羅什老子二卷。鍾會老子<line/>
二卷。阮孝緖七錄。孫盛晉<주석 id="D024" type="난외주">陽</주석>秋三子三卷。孫盛魏<line/>
氏春秋二十卷。干寶晉記二十二卷。十六國春秋<line/>
一百二卷。魏澹後<주석 id="D025" type="난외주">漢</주석>書一百卷。魚豢魏畧劉璠梁<line/>
典三十卷。吳均齊春秋三十卷。元行冲魏典六十<line/>
卷。沈孫齊紀二十卷。揚䧺集五卷。班固集十四卷。<line/>
崔駰集十卷。汲塚紀年十四卷。謝靈運集二十卷。<line/>
顔延年集四十一卷。三敎珠英一千卷。孔逭文苑<line/>
一百卷。類文三百七十卷。文舘詞林一千卷。仲長<line/>
統昌言杜恕體論諸葛亮集二十四卷。王羲之小<line/>
<line/>
<페이지 number="ITKC_MO_0577A_A258_468C"/>學篇一卷。周處風土紀一卷。張揖廣雅四卷。管絃<line/>
志四卷。王<주석 id="D026" type="난외주">詳</주석>撰音樂志蔡邕月令章句十二卷。信<line/>
都芳撰樂書九卷。古今樂錄十三卷。公羊墨守十<line/>
五卷。糓梁廢疾三卷。孝經劉邵注一卷。孝經韋昭<line/>
注一卷。鄭志九卷。爾雅圖贊二卷。三蒼三卷。埤蒼<line/>
三卷。衛宏宮書一卷。通俗文二卷。凡將篇一卷。在<line/>
昔篇一卷。飛龍篇一卷。聖皇篇一卷。勸學篇一卷。<line/>
晉中興書八十卷。古史考二十五卷。伏矦古<주석 id="D027" type="난외주">文</주석>注<line/>
八卷。三輔黃圖一卷。漢官解詁三卷。三輔决錄七<line/>
卷。益<주석 id="D028" type="난외주">部</주석>耆舊傳十四卷。襄陽耆舊傳五卷。嵇康高<line/>
<line/>
<페이지 number="ITKC_MO_0577A_A258_468D"/>士傳三卷。玄晏春秋三卷。<주석 id="D029" type="교감주">于</주석>寶搜神記三十卷。魏<line/>
名臣奏三十一卷。漢名臣奏二十九卷。今書七志<line/>
十卷。世本四卷。申子二卷。隨巢子一卷。胡非子一<line/>
卷。何承天性苑高士廉氏族志一百卷。十三州志<line/>
十四卷。高麗風俗記一卷。高麗志七卷。子思子八<line/>
卷。公孫尼子一卷。愼子十卷。晁氏新書三卷。風俗<line/>
通義三十卷。汜勝之書三卷。靈憲圖一卷。大衍曆<line/>
兵書接要七卷。司馬法漢圖一卷。桐君藥錄二卷。<line/>
黃帝大素三十卷。名醫別錄三卷。曹植集三十卷。司<line/>
馬相如集二卷。桓譚新論十卷。劉琨集十五卷。盧<line/>
<line/>
<페이지 number="ITKC_MO_0577A_A258_469A"/>諶集二十一卷。山公啓事三卷。書集八十卷。應璩<line/>
百一詩八卷。古今詩苑英華集二十卷。集林二十<line/>
卷。計然子十五卷。此宋哲宗元祐六年辛未也。</단락>
<단락 align="left" indent="0">王元美。秉天下之文盟。低昂聲價。宲自有文人以來。<line/>
未之有也。趨伏者引之。異己者斥之。海內名士。皆<line/>
爲掌握中物。忌之者亦多也。然能免焉者。亦想見<line/>
<문자효과 type="격자"/>盛明之世。惟可以容身也。其所許與者。前後各<line/>
分爲五子。前五子。曰濟南李攀龍，吳興徐中行，南<line/>
海梁有譽，武昌吳國倫，廣陵宗臣。後五子。曰南昌<line/>
余曰德，蒲圻魏裳，歙郡汪道昆，蜀郡張佳胤，新蔡<line/>
<line/>
<페이지 number="ITKC_MO_0577A_A258_469B"/>張九一。廣五子。曰崑山兪允文，魏郡盧柟，濮陽李<line/>
先芳，孝豊吳維嶽，南海歐大任。續五子。曰陽曲王<line/>
道行，魏郡石星，嶺南黎民表，豫章朱多煃，虞邑趙<line/>
用賢。又有二友。曰王宗伯錫爵，弟學憲世懋。其言<line/>
曰元馭拔我於雕蟲而進之。太上刮濯而就之。我<line/>
友也。宲我兄也。敬美匡我保我。我弟也。宲我兄也。<line/>
又重紀五子曰。汪司馬道昆，吳參政國倫，余憲副<line/>
曰德，張御史太夫佳胤，張九一。其言曰。昔爲五子<line/>
篇。後爲五子篇。盖三十年去已半矣。今其存者。一<line/>
時集焉。故爲五章。又有末五子。曰趙太史用賢，李<line/>
<line/>
<페이지 number="ITKC_MO_0577A_A258_469C"/>參政維楨，屠儀部隆，魏博士允中，胡先輩應麟。其<line/>
言曰。汝師者。嚮固及之。肰而未竟厥詣也。是以。不<line/>
妨重出云。汝師卽趙用賢。而入於續五子者也。又<line/>
此外收所與遊者四十人。爲四十咏曰。皇甫僉事<line/>
汸。莫方伯如忠。許長史邦才。周山人天球。沈山人<line/>
明臣。王太史祖嫡。劉僉事鳳。張先輩鳳翼。朱王孫<line/>
多𤏳。顧山人孟林。殷進士都穆。考功文煕。劉先輩<line/>
黃裳。張太學獻翼。王太學𥠧登。王山人叔承。周選<line/>
部弘禴。沈尙璽思孝。魏考功允貞。喩杭州均。鄒黃<line/>
州迪光。余明府翔。張將軍元凱。張京兆鳴鳳。邢侍<line/>
<line/>
<페이지 number="ITKC_MO_0577A_A258_469D"/>御侗。鄒吏部觀光。曹山人昌先。徐太學益孫。瞿太<line/>
學汝稷。顧太史紹芳。朱王孫器封。黃先輩廷綬。徐<line/>
司理桂。王山人伯稠。王茂才衡。注太學道貫。華太<line/>
學善繼。張府幕九二。梅秀才鼎祚。吳文學稼竳。此<line/>
外同時若歸有光，湯顯祖，徐渭輩。皆以排王李。不<line/>
與四十之列歟。大抵名目標榜。有自爲之者。<원주>如竹溪六<line/>
逸之類。</원주> 有世人艶羡而爲之者。<원주>如商山四皓之類。</원주> 有身後後<line/>
人追爲之者。<원주>如朱子所贊六先生之類。</원주> 有人或媢嫉。欲嫁禍而<line/>
爲之者。<원주>如明末點將錄之類。</원주> 若有文章道學志同氣合。互相<line/>
推讓。名目自生。亦或爲君子之美談。昭代之勝事。<line/>
<line/>
<페이지 number="ITKC_MO_0577A_A258_470A"/>然後世之人。切不可受人之標榜。况自爲之名目。<line/>
以取人譏嘲也哉。且易流於輕薄放蕩之倫。後生<line/>
小子。不可妄自爲此等事。亦不可妄加人以名目<line/>
也。高麗李仁老，吳世才，林椿，趙通，皇甫抗，咸淳，李<line/>
湛之等。自以爲一代豪俊。結爲友。稱七賢。飮酒賦<line/>
詩。旁若無人。世才死。湛之謂李奎報曰。子可補耶。<line/>
奎報曰。七賢豈朝廷官爵而補其闕耶。未聞嵇阮<line/>
之後。有承之者。皆大笑。又令賦詩。奎報口號云。未<line/>
識七賢內。誰爲鑽核人。一座皆有慍色。其所謂七<line/>
賢者。皆應浮浪之人也。我<문자효과 type="격자"/>朝則李山海，崔慶昌，<line/>
<line/>
<페이지 number="ITKC_MO_0577A_A258_470B"/>白光勳，崔岦，李純仁，尹卓然，河應臨，宋翼弼。時號<line/>
八文章。<원주>此皆文學彬菀。亦不自相標榜。足爲盛世美談。而以宋龜峯之寒踪。亦預其中。亦可<line/>
見當時公議之正。風俗之厚也。</원주> 其後申東陽翊聖。有五子詩。寅城<line/>
鄭 <원주>弘溟</원주> 子容。德水張 <원주>維</원주>。錦城朴 <원주>瀰</원주> 仲淵。延城李 <원주>明漢</원주> 天<line/>
章。<원주>案不盈五數當攷。</원주> 旣述五子。又添五子。通前爲十子篇。<line/>
德水李 <원주>植</원주> 汝固。完山李 <원주>敏求</원주> 子時。延日鄭 <원주>百昌</원주> 德餘。海<line/>
嵩尹 <원주>新之</원주> 仲又。<원주>案此亦不盈五數。盡是名流。可見當時人文之美。</원주></단락>
<단락 align="left" indent="0">癸辛雜志曰。海舟必用大板。護其外。不然則舡身必<line/>
爲海蛆所蝕。按日本人。亦用此法。謂之甲舡。久則<line/>
剝棄。又用新板。舡身則長如新也。甲申通信使回<line/>
<line/>
<페이지 number="ITKC_MO_0577A_A258_470C"/>還時。使工學其法而來。丙戌渡海。譯官始用此製。<line/>
水入兩間。舟覆。百餘人皆死。盖裝治不如倭人之<line/>
精緻故也。</단락>
<단락 align="left" indent="0">朱子曰。恭字輭。敬字硬。勉齋黃氏又曰。恭似低頭。敬<line/>
似擡頭。西山眞氏又曰。敬有堅強意。恭有柔巽意。<line/>
敬恭之別。三先生皆同。而北溪陳氏獨曰。敬工夫<line/>
細密。恭氣像濶大。敬意思卑屈。恭意思尊嚴。與三<line/>
先生之言。不同矣。</단락>
<단락 align="left" indent="0">老子曰。知不知上。不知知病。不知而曰知。儘是病也。<line/>
知而曰不知。無乃曲乎。孔子曰。知之爲知之。不知爲<line/>
<line/>
<페이지 number="ITKC_MO_0577A_A258_470D"/>不知是知也。平白無後弊。可爲萬世之法也。</단락>
<단락 align="left" indent="0">李老儒某。善解術數之書。余嘗問曰。凡諸占家。何者<line/>
爲最善。李良久曰。平生篤信一占書。中庸曰。至誠<line/>
可以前知。一言足矣。它雜占。皆旁流也。余笑曰。然。</단락>
<단락 align="left" indent="0">汝五嘗言書字莫非心畫。何以知之。如人左手把筆<line/>
而書之。雖不如右手之便。其字形則不出自家本<line/>
㨾。足攝筆。口含筆而書之。無不皆然。此豈非心畫<line/>
乎。</단락>
<단락 align="left" indent="0">子貢詩傳。簡兮。伶人名也。簡字作柬字。申培詩說。亦<line/>
然。新臺。小序作新。詩傳作寴。詩說作親。</단락>
<단락 align="left" indent="0"><페이지 number="ITKC_MO_0577A_A258_471A"/>余嘗言有修飭衣冠。愼攝威儀者。人或笑曰。彼假飭<line/>
也。其中有無限慾心。強作脩斂。無益也。不如直情<line/>
任行。欲卧而卧。欲言食色而肆口爲之。甚快活。此<line/>
論何如。柳雅士榮健曰。雖有假飭者。譬如飮食。食<line/>
心雖動。有辭讓而食者。絶勝於攘奪而食者矣。</단락>
<단락 align="left" indent="0">韓詩外傳曰。楚莊王賜其群臣酒。日暮酒酣。左右皆<line/>
醉。殿上燭滅。有牽王后衣者。后扢冠纓而絶之云<line/>
云。余以爲此語非也。莊王雖伯者。豈有挾其后。與<line/>
羣臣夜飮於一殿之理哉。且王者夜宴。應非獨爇<line/>
一燭也。</단락>
<단락 align="left" indent="0"><페이지 number="ITKC_MO_0577A_A258_471B"/>大戴禮記帝繫篇曰。𥌒叟産<주석 id="D030" type="난외주">中</주석>華。是爲帝舜及象産<line/>
敖。此文意難通。以謂𥌒叟産三子。曰舜。曰象。曰敖<line/>
云。則其所謂父頑母嚚象敖者。何也。馬遷雖引帝<line/>
繫爲三代世表。然舜于黃帝爲九世孫。于堯爲四<line/>
世從孫。則擧二女嫁舜。何也。</단락>
<단락 align="left" indent="0">余嘗覺飽食。令人神濁。大不利於讀書。客曰。歷觀少<line/>
年多喫飯。必夭折。今看博物志。有曰。所食逾少。心<line/>
開逾益。所食逾多。心逾塞年逾損。焉知前言之有<line/>
驗也。</단락>
<단락 align="left" indent="0">日啖珍饌而腹果然。反以思之。莫如我稻飯。日遊歷<line/>
<line/>
<페이지 number="ITKC_MO_0577A_A258_471C"/>宏宮壯樓。反以思之。莫如我正堂日讀子集百家。<line/>
反以思之。莫如我經書。李老儒某曰。經書以外。莫<line/>
非玩物喪志。又曰。陸象山之學。屛去書籍。自謂師<line/>
心。以六經爲自家注脚。此言甚不樂也。吾憂其流<line/>
弊。將焚六經也云。</단락>
<단락 align="left" indent="0">古來好着棊奕者。雖賢人。脫然不染甚難。惟韋昭，王<line/>
肅，葛洪，陶侃，顔之推，皮日休，林逋數人。盖極力闢<line/>
之也。余平生不樂此技。非徒不能。亦不欲爲也。人<line/>
或曰。它技可絶也。棊則閑雅可爲也。余笑曰。棊爲<line/>
罪魁。諸伎豈不從此中流出耶。欲闢技戱。先從棊<line/>
<line/>
<페이지 number="ITKC_MO_0577A_A258_471D"/>始耳。廢事業。竟晝夜。爭途喧囂。不見雅致。先爲棊<line/>
奴耳。</단락>
<단락 align="left" indent="0">管子謂少男少女曰吾子。謂老男老女曰諸君。吾子<line/>
者少而易之之意。諸君者。老而敬之之意歟。齊之<line/>
俚語歟。</단락>
<단락 align="left" indent="0">古者寢時。旣有寢衣。則應有寢冠。今則頭風者獨有<line/>
寢冠。嘗愛管寧遇風波。自訟三晨不<imghj href="KC05695"/>頭之語。以<line/>
爲冠不可一刻免也。歲甲申。同等輩五六少年。攻<line/>
擧業三夏。諸人終不一脫冠。人<주석 id="D031" type="난외주">而</주석>爲難也。及見風<line/>
俗通。有曰。巾所以飭首。衣所以蔽形。乃士君子所<line/>
<line/>
<페이지 number="ITKC_MO_0577A_A258_472A"/>以自別於夷狄者。惟喪者訟者。露首艸舍云。甚恰<line/>
余意也。</단락>
<단락 align="left" indent="0">余已辨世傳三墳書。是後世贋作。恠其得之而序之<line/>
者。宋人而序末。不書姓名。甚以爲疑。今按王應麟<line/>
尙書考異。有曰。元豊中毛漸。得之西京。或云。張天<line/>
覺。得之比陽民家。非古也云。余又按其序。有曰。元<line/>
豊七年。予奉使西京。廵按屬邑。歷唐州之沁陽。道<line/>
無郵亭民舍。有題於戶。三墳書某人借去云云。則<line/>
兩人宲難辨也。考異曰比陽。此曰泌陽。比泌音訛<line/>
歟。</단락>
<단락 align="left" indent="0"><페이지 number="ITKC_MO_0577A_A258_472B"/>嘗見一人文集。辨格物物格之言。有曰。格物。與唐人<line/>
詩行到水窮處者。一般矣。物格。如唐人詩半夜燈<line/>
前十年事。一時和雨到心頭者。一般矣。孔門諸弟<line/>
子問知問仁等事。皆是格物。而曾子之唯於一貫。<line/>
是物格時事也。取譬甚理到。故書之此。</단락>
<단락 align="left" indent="0">古人云。和氣格天之本。筆墨中和之氣。天地之福澤<line/>
氣也。又曰。値不如事。但有料理。更不煩惱纏縛。又<line/>
曰。貧窮親友。時時在念。無米而急人朝飢。又曰。讀<line/>
書有得。不私其善。輒引以告人。期於同有。又曰。讀<line/>
史論事。必先稱其所長。幷不輕責人以死。又曰。朋<line/>
<line/>
<페이지 number="ITKC_MO_0577A_A258_472C"/>友久不相見。聞流言不信。又曰。留心敎女爲人家。<line/>
造奕世之福。大陰隲事。余於數者。有稍能行之者。<line/>
亦有不及者。故每念不忘。以爲一生受用。</단락>
<단락 align="left" indent="0">世都知王元美爲文章宗老。大名所壓。無不羡慕。是<line/>
固然也。然不知文章之弊。爲二巨靈者。作馬吊。賭<line/>
法也。作金甁梅。淫書也。尤侗。淸儒也。作戒賭文。闢<line/>
之甚力。歷言明世上自縉紳。下至皁隷。若痴若狂。<line/>
喪廉沒恥之極。下段卽曰。吾聞此風。明末最盛。曰<line/>
闖曰獻。又曰。大順流賊作亂。其名皆應。相公馬吊。<line/>
百。老阮姓。南渡亡國。不祥先讖。聖王在上。豈容妖<line/>
<line/>
<페이지 number="ITKC_MO_0577A_A258_472D"/>氛。敢告司冦。宜制嚴刑。天罡地煞。大盜餘腥。誅不<line/>
待敎。有犯必黥。火其圖譜殛此云。其爲大禍。可勝<line/>
言哉。金甁一出。助淫者多。少年。不看此書。爲大恥。<line/>
害亦至矣。</단락>
<단락 align="left" indent="0">明末至于今。小說之學。陷溺人心。鍾山黃周星。淸人<line/>
也。有曰。六旬始思作傳奇。毅然成人。天樂一種。駸<line/>
駸乎漸入佳境。乃深悔從事之晩云。噫。惑之甚矣。</단락>
<단락 align="left" indent="0">淸儒周文煒。獨闢小說曰。昔人謂黃魯直。作艶詞。以<line/>
邪言蕩人心。其罪非止墮惡道。近日作小人。豈止<line/>
艶詞。非常報應。人人親見之。案頭如有片紙隻字。<line/>
<line/>
<페이지 number="ITKC_MO_0577A_A258_473A"/>當盡數焚却。壞心術喪行止。皆此等書引誘。人家<line/>
兒女。豈無識字者。畧一回想。豈不可懼。斯言越快<line/>
比黃周星。豈翅霄壤。表以書之。托爲同志。</단락>
<단락 align="left" indent="0">淸儒龍眠石龎天外悟語曰。金聖歎。施耐菴之後身<line/>
也。耐菴作水滸。弄盡舌鋒。直于聖歎身。遭一殺劫。<line/>
以了前因宜矣。斯言雖戱。亦甚爽絶。以其聖歎。評<line/>
水滸故也。</단락>
<단락 align="left" indent="0">四月懸燈之夜。滿城燈竿。點綴如星。予靜聽。墻外有<line/>
男子自語。聲如破鑼曰。願忽地急雨暴降。從以猛<line/>
風。則燈光盡滅。我當行拾其燈盞哉。余聞其語而如<line/>
<line/>
<페이지 number="ITKC_MO_0577A_A258_473B"/>見其面之獰悍也。其心術之乖張也。噫。推是心。何<line/>
事不爲。</단락>
<단락 align="left" indent="0">世傳富家糓廩中。必有蛇或黃鼠。謂之業。人時饋白<line/>
粥。待之如神。余甚異此說。及按蛇譜。有云。色微黃<line/>
而間以靑。腹白舌赤齒黑。長不過四五尺。如穴人<line/>
家倉囷下。米粟必多倍于所入。故曰。富貴蛇。除夕。<line/>
必設樽俎香燈祀之。始知世所謂業者也。又聞有<line/>
物如馬駒者。號曰駒業。未可知也。然業遁而家隨<line/>
敗云矣。</단락>
<단락 align="left" indent="0">文心雕龍曰。身與時舛。志共道申。標心於萬古之上。<line/>
<line/>
<페이지 number="ITKC_MO_0577A_A258_473C"/>而送懷於千載之下。金石靡矣。聲其銷乎。余則以<line/>
爲窮人多著書而窮之又竆者。書亦不傳。然而其<line/>
所著嘉惠後人。得遇知音。則竆中有通者也。若或<line/>
長受後世之唾罵。則此天下之至窮也。然則著書<line/>
不傳者。窮之又窮之中。又有通焉者也。又曰。宇宙<line/>
綿邈。黎獻紛襍。拔萃出類。智術而已。歲月飄忽。性<line/>
靈不居。騰聲飛實。制作而已。余則以爲雖幸而傳<line/>
數千年。以天地之大䄵論之。不過蚊雷之度碧紗<line/>
幮耳。</단락>
<단락 align="left" indent="0">文心雕龍曰。山沓水匝。樹襍雲合。目旣往還。心亦吐<line/>
<line/>
<페이지 number="ITKC_MO_0577A_A258_473D"/>納。春日遅遅。秋風颯颯。情往似贈。興來如答。妙解<line/>
爲文處。匪陳文腐士所可及。余嘗愛此言也。</단락>
<단락 align="left" indent="0">心溪宗姪曰。東國之大科。猶有受用處。其所謂小科<line/>
者。果何依據。叔旣攻擧業。何不只治大科業乎。余<line/>
曰。小科世以爲門戶計。心溪曰。我則雖當世爲正<line/>
兵。少無㤪尤。叔則憂子孫之爲正兵。余笑曰。吾之<line/>
心豁然無牽。庶幾一死生。齊彭殤。何暇憂後世之<line/>
門閥。是不盡知我者也。心溪亦笑。</단락>
<단락 align="left" indent="0">丁亥四月。余到心溪。與宗姪及族宗姪命燮。談吐竟<line/>
日。余曰。世間有多少樂心之事。而擧皆不易得。故<line/>
<line/>
<페이지 number="ITKC_MO_0577A_A258_474A"/>皺眉時十常八九。只有親戚。久未相見。忽爾團會。<line/>
共做話頭。怡怡雍雍。此天下之至樂也。余嘗以爲<line/>
陶五柳所道悅親戚之情話。此至學問語。至文章<line/>
法也。心溪拱手曰。然。</단락>
<단락 align="left" indent="0">朴孺子齊雲。岐嶷夙慧。嘗曰。我嘗有七字語。曰爲善<line/>
之效如忍色。余究之良久曰。以爲無後害歟。孺子<line/>
曰。非但無後害。爲善之甚難。如忍色之甚難。然而<line/>
及其有效也。如忍色而無害同焉耳。</단락>
<단락 align="left" indent="0">白大鵬詩曰。醉揷茱萸獨自<주석 id="D032" type="난외주">誤</주석>。滿船明月枕空壺。旁<line/>
人莫問何爲者。白首風塵典艦奴。此詩有名於世。<line/>
<line/>
<페이지 number="ITKC_MO_0577A_A258_474B"/>余嘗見此人。上某宰相告目。知其爲隷也。而不知<line/>
事迹。及見柳夢寅作村隱劉希慶傳。有曰。與書吏<line/>
白<주석 id="D033" type="난외주">大鵬</주석>酬唱。許筬使日本也。欲與白大鵬。洎生偕<line/>
死。以養老辭。獨以大鵬行。逮壬辰之亂。廵邊使李<line/>
鎰。以大鵬諳倭中事。強之同行。死軍中云。然則不<line/>
惟華國。能辦一死。可以胥隷而蔑之乎。觀其詩。已<line/>
知其豪達之倫。嘗爲典艦司書吏。而自稱典艦奴<line/>
歟。</단락>
<단락 align="left" indent="0">楊䧺之爲人。毁譽相半。葢其文章才華則美也。失身<line/>
則大矣。不待朱夫子。而北齊顔之推駁之甚正。其<line/>
<line/>
<페이지 number="ITKC_MO_0577A_A258_474C"/>言曰。著劇秦美新。妄投於閣。周章怖慴。不達天命。<line/>
童子之爲耳。桓譚以勝老子。葛洪以方仲尼。使人<line/>
歎息。此人直以曉算術。解陰陽。故著太玄經。爲數<line/>
子所感耳。其遺言餘行。孫卿屈原之不及。安敢望<line/>
大聖之淸塵。且太玄今竟何用乎。不啻覆醬瓿而<line/>
已。言甚快活。司馬涑水。何不及顔氏之見耶。</단락>
<단락 align="left" indent="0">心溪嘗歎曰。可買善吃草果下馬。閉牖讀書。逢疑難<line/>
處。卽騎馬。<imghj href="KC05695"/>書掛鞍。隨意而尋勝於我。討論乃歸。<line/>
不亦善乎。</단락>
<단락 align="left" indent="0">心溪嘗言曰。尹敎傅得觀以爲世儒。但知月受日光<line/>
<line/>
<페이지 number="ITKC_MO_0577A_A258_474D"/>爲明。而不知日亦受月光爲明。以其陰陽相濟爲<line/>
明云。</단락>
<단락 align="left" indent="0">邊子欽曰。余素性迂踈。庶幾無機心。近覺機心。稍稍<line/>
萌動。此將奈何。余曰。前後左右耳聞目見。莫非機<line/>
心之事。故酬應周旋。自然如此。此無倍人之定力<line/>
故也。甚可悲也。子欽曰。君言信然。出沒於世。則無<line/>
絶斷機心之道。吾當十年後擺脫。入萬山中。無所<line/>
應接。則機心自然退伏。此外無它謀耳。余笑曰。欲<line/>
做佛耶。子欽曰。持吾儒本色。但絶機心。雖處窮山。<line/>
何害之有。</단락>
<단락 align="left" indent="0"><페이지 number="ITKC_MO_0577A_A258_475A"/>贈持平孝子芮歸周。嶺南人也。其孩日也。輒跪而飮<line/>
母乳。食則必後長者。其護親病。嘗糞血指。至口噓<line/>
肛門。使親溫中而得效。獐肉宜於藥。而乕投生獐。<line/>
親沒。廬墓。服闋而衰病。難於晨夕省掃。則設壇望<line/>
拜。乙酉。其曾孫秀弘。錄其行來京師。求士大夫文<line/>
與詩。斯人可謂孝之至也夫。</단락>
<단락 align="left" indent="0">南中有稻。名大明。梁瀟灑園後孫濟身。移文于華陽<line/>
洞。使之播種。爲<문자효과 type="격자"/>皇廟粢盛。又求諸賢詩以揚之。<line/>
禁中大報壇前。有花。亦名大明紅。</단락>
<단락 align="left" indent="0">明人之先創別立門戶者。自何大復始。而卒不能別<line/>
<line/>
<페이지 number="ITKC_MO_0577A_A258_475B"/>立門戶。終是唐人脚下。至徐文長而後。突出別創<line/>
之論。而亦不亂罵王李。至袁中郞。始極口大罵。幾<line/>
至於仇讎王李。徐文長肖<문자효과 type="격자"/>詩序曰。古人之詩。本<line/>
乎情。非設以爲之者也。是以有詩而無詩人。迨於<line/>
後世。則有詩人矣。乞詩之目多。至不可勝應。而詩<line/>
之格亦多。至不可勝品。然其於詩類。皆本無是情。<line/>
而設情而爲之。夫設情而爲之者。其趨在於干詩<line/>
之名。干詩之名。其勢必至於襲詩之格。而勦其華<line/>
詞。審如是則詩之實亡矣。是之謂有詩人而無詩。<line/>
有窮理者起而捄之以爲詞有限而理無窮格之<line/>
<line/>
<페이지 number="ITKC_MO_0577A_A258_475C"/>華詞。有限而理之生議無竆也。於是。其爲詩悉出<line/>
乎理而主乎議。而性暢者其詞亮。性鬰者其詞沈。<line/>
理深而議高者。人難知。理通而議平者。人易知。夫<line/>
是兩詩家者。均之爲俳。然謂彼之有限而此之無<line/>
竆。則無竆者。信乎在此。而不在彼也。其葉子肅詩<line/>
序曰。人有學爲鳥言者。其音則鳥也。而性則人也。<line/>
鳥有學爲人言者。其音則人也。而其性則鳥也。此<line/>
可以定人與鳥之衡哉。今之爲詩者。何以異於是。<line/>
不出於己之所自得。而徒竊於人之所嘗言曰。某<line/>
篇是某體。某篇則否。某句似某人。某句則否。此雖<line/>
<line/>
<페이지 number="ITKC_MO_0577A_A258_475D"/>極工逼肖而已不免於鳥之爲人言矣云。然不指<line/>
摘王李輩名字。中郞則言言肆罵矣。</단락>
<단락 align="left" indent="0">徐文長文之神妙。余嘗咄咄稱奇。尤喜其感夢祭嫡<line/>
母文。有曰。惟母在昔。以病而死。胡昨夕夢。不死而<line/>
病。裸坐室隅。展戶自掩。兒診其候。呼涕激面。脉數<line/>
以煩。知不可理。詭曰其愈。須旦夕耳。掩面痛哭。扶<line/>
母於牀。哭罷而覺。泣涕猶滂。夢母於病。哀且不禁。<line/>
覺哀其死。兒何爲心。文長不害爲孝子也。余讀此<line/>
而未嘗不淚淹纓而欲溘然也。</단락>
<단락 align="left" indent="0">淸儒尤侗字展成。號悔庵。長洲人也。作外國竹枝詞<line/>
<line/>
<페이지 number="ITKC_MO_0577A_A258_476A"/>百餘篇。各道其風俗。又有注脚。試觀咏朝鮮者。凡<line/>
四首。掇拾風聞。多所訛謬。今皆記之。中國最近者<line/>
如此。則其餘遐裔。可推也。其一曰。高句麗降下句<line/>
驪。未若朝鮮古號宜。千里王京陳百戱。漢城猶見<line/>
漢宮儀。注曰。古朝鮮幷入高句驪。隋征之不服。貶<line/>
爲下句麗。洪武中入貢奉詔。更號朝鮮。此不知中<line/>
間有高麗也。其二曰。長衫廣袖折風巾。硾紙狼毫<line/>
漢字眞。自序世家傳國遠。尙書篇內九疇人。李白<line/>
詩曰。金花折風巾。笠子也。笠簷平直。可以割風也。<line/>
然新羅時。則以金花餙笠子耶。其三曰。楊花渡口<line/>
<line/>
<페이지 number="ITKC_MO_0577A_A258_476B"/>杏花紅。八道歌謠東國風。最憶飛瓊女道士。上樑<line/>
曾到廣寒宮。注曰。國有八道。楊花渡在漢江濱。閨<line/>
秀許景樊。後爲女道士。嘗作廣寒宮玉樓上樑文。<line/>
突入杏花紅。豈不沒著落。且八道歌謠之句。太無<line/>
味。而楊花渡之於漢江中間。有幾曲折。不可以爲<line/>
其濱也。蘭雪軒許氏。爲許景樊。甚無謂也。其爲女<line/>
道士之說。亦從田汝成廣輿記中出來。記以爲許<line/>
氏夫金誠立。死節於倭亂。許氏爲女道士。此無根<line/>
浮浪之語。何人做出。以謾中國人耶。且中原文字。<line/>
以許蘭雪，許景樊。分作二人。尤爲可笑。婦人之能<line/>
<line/>
<페이지 number="ITKC_MO_0577A_A258_476C"/>文多才。忝辱乃如是乎。甚可慨也。其四曰。小兒八<line/>
歲號黃昌。舞劒能誅百濟王。更唱嘉俳會蘓曲。朝<line/>
來蠶績已盈筐。注曰。新羅國黃昌郞八歲。爲王往<line/>
百濟。舞釰於市。王召入宮令舞。因刺殺之云云。</단락>
<단락 align="left" indent="0">金藝園斗烈。字英仲。一號南村。又曰褐寬齋。詩文豪<line/>
達。又能傳神篆籀行艸與圖書印章。無不精通。其<line/>
篆尤大名於世。葢慨慷奇士也。其自叙圖章曰。誕<line/>
聖後五年。浴佛前二日己亥。吾以降。光山金斗烈。<line/>
新羅璿源係。朝鮮詩禮閥。願將潘岳筆。庸寓直淸<line/>
說。盖乙卯四月初六日己亥時生也。潘岳。述家風。<line/>
<line/>
<페이지 number="ITKC_MO_0577A_A258_476D"/>而直淸。柳玭字也。</단락>
<단락 align="left" indent="0">金藝園子五言古詩。有漢魏風皆可誦。其悼亡詩曰。<line/>
自君之歿矣。厭見親戚札。不知人已歿。猶問病劇<line/>
歇。我雖剛膓者。何忍答其說。不答知不可。欲答已<line/>
嗚咽。又曰。何處難忘君。朝晡祭奠時。祭奠衆生爲。<line/>
衆生最可悲。昔君飮食時。請益亦或辭。如今滿床<line/>
設。胡爲捴无知。其沃川貞女行曰。沃川有佳人。無<line/>
愧古貞烈。少小在閭巷。紡績聊生活。良人異梁鴻。<line/>
焉知孟光德。暴風日以吹。涇渭混淸濁。妾有寸心<line/>
誓。但知古女則。不嫌新人妬。願我郞好合。破屋僅<line/>
<line/>
<페이지 number="ITKC_MO_0577A_A258_477A"/>容膝。短籬當深<imghj href="KC00970"/>。常恐乕豹警。戒郞愼出入。夜黑<line/>
心先怕。扶持膝相接。獰風吹燈滅。疾雷破窓閤。乕<line/>
以良人去。蒼皇起扶執。所過多荊棘。肌肉流血赤。<line/>
誓使郞或脫。妾身無可惜。行人爲之救。乕亦感而<line/>
釋。庶幾百年約。從此期安樂。惟彼耽耽者。夜夜窺<line/>
毁壁。一聲忽驚起。不聞良人息。夜半出門啼。顚倒<line/>
追乕跡。一之旣云厄。再此又何酷。天寒足不襪。况<line/>
復兒在腹。山路苦險阻。彳亍無餘力。向風囓余指。<line/>
臨泉濯余髮。囓指質神祗。濯髮祝星月。郞死亦何<line/>
辜。願以妾身贖。哀哀哭且訴。天地爲慘惻。良人乕<line/>
<line/>
<페이지 number="ITKC_MO_0577A_A258_477B"/>背上。尙聞風末哭。忽看然疑面。尋聲來顚跌。死別<line/>
還生逢。驚喜殊怳惚。良人稍定魂。爲我叙顚末。靡<line/>
爾斷斷誠。吾豈乕口脫。爾哭山可裂。爾心天可質。<line/>
虎狼亦相感。捨我不忍食。惡性終未已。閃閃且注<line/>
目。一塊俎上肉。急勢在頃刻。蒼崖忽崩拆。忽然壓<line/>
乕殺。虎殺吾則活。得此冥冥隲。冥冥豈我隲。賴爾<line/>
聲上徹。語罷爲一泣。感歎中自怛。里人相謂曰。烈<line/>
哉不可滅。齊聲入官家。爲向太守說。太守嗟嘆久。<line/>
牒報都觀察。觀察亦嘖嘖。將以朝廷達。天門九重<line/>
深。閽者亦嗔喝。遂令下土人。貞行任泯沒。僕本慷<line/>
<line/>
<페이지 number="ITKC_MO_0577A_A258_477C"/>慨者。一聞感嘆發。褒賞何關爾。若節爾無怍。吾東<line/>
禮義俗。賴爾應更作。何恨古貞烈。異事惟爾獨。嗟<line/>
彼杞梁妻。崩城竟何益。又聞天山石。望夫空悲切。<line/>
豈如沃州女。本末無欠缺。一哭行人來。二哭山石<line/>
落。人來救其死。石落滅其厄。丈夫所難能。乃於一<line/>
女覿。士族所罕聞。爰得下賤閥。願將如椽筆。鐫彼<line/>
中壘碣。此不惟詩多警語。事蹟絶異。余前有香娘<line/>
歌。當與是詩。可警告閨閤間耳。此辛未年間事云。</단락>
<단락 align="left" indent="0">許積生於忠州。四歲忽失所在。人見積於屋上。探雀<line/>
雛恣噉。葢無梯而登屋。甚恠事也。至貴而殺人之<line/>
<line/>
<페이지 number="ITKC_MO_0577A_A258_477D"/>象也。世傳嘗斬毒蛇。蛇呵靑氣。直入口中。仍生子<line/>
堅。後以逆誅。又傳嘗爲臺官。閭閻女新嫁。衣錦段。<line/>
以爲犯禁。發吏捕之。鞫殺之。女瞪目直視積。良久<line/>
乃死。後生堅。克肖其女云。堅兒時袖鰒魚。打杏桃<line/>
子。童隊皆隨而拾之。以銀龜鎭被四角。冬月以貂<line/>
圍溺器。其濫侈。皆此類。性聦慧。不讀書。只使人讀<line/>
經史。卧聽之。皆記念。終身不忘。庚申伏誅。積將坐<line/>
死。自案曰。有子逆堅。萬死無惜。社稷西畔。有許積<line/>
址。</단락>
<단락 align="left" indent="0">朴曄字叔夜。爲人豪擧。少時善蹴踘。有幹能。料事如<line/>
<line/>
<페이지 number="ITKC_MO_0577A_A258_478A"/>神。嘗遇神人。告曰。活千人可善終。誤以爲殺千人。<line/>
恣行殺戮。事光海君。許爲平安監司十年。凡八年<line/>
癸亥。<문자효과 type="격자"/>仁祖靖難。遣使誅之。曄殺人凡九百<주석 id="D034" type="난외주">九十</주석>。<line/>
方臨刑。大同江邊。有大童過之。曄回首叱之使入<line/>
水。童不敢避。蹈波而死。乃滿千矣。威令行於西道。<line/>
建虜猖狂。不敢加兵於我者。曄之力也。嘗遣刺客。<line/>
偸建酋帽珠。賣於番市。虜由是慴服。臨死嘆曰。何<line/>
不活我十餘年。盖逆覩丁丑之難也。嘗召匠搆宅。<line/>
將上樑。忽使<imghj href="KC04263"/>孔於中。人莫知所以。後。曄營新門<line/>
之闕。無樑。或言曄之家樑最大。工往掇其瓦。見<imghj href="KC04263"/><line/>
<line/>
<페이지 number="ITKC_MO_0577A_A258_478B"/>而止。其家尙在會賢坊。</단락>
<단락 align="left" indent="0">余雨中卧念。一生向人乞借。可歷數也。余性甚拙。先<line/>
度人有難色。不忍開說。明知彼之於我不少慳惜。<line/>
始言之。借人馬驢。只六七番。餘皆步行。或借人奴<line/>
馬。慮其飢困。心甚不安。絶不如緩步爲便也。父母<line/>
有病。無以爲藥。向親戚乞錢百文米稻數斗。嘗當<line/>
妻病。眞氣大敗。乞藥於宗人。心少跼蹐。决不如父<line/>
母病時求之之爲宜也。坐於踈迂。有時誤事。而亦<line/>
不取大辱也。</단락>
<단락 align="left" indent="0">余平生有大病根。對能容受吾迂踈底人。則評山水。<line/>
<line/>
<페이지 number="ITKC_MO_0577A_A258_478C"/>譚文章。以至民風謠俗。娓娓不厭。雜以諧笑。窮晝<line/>
竟夜。人不知吾爲不能言人也。若吾與人趣味不<line/>
入。人言而吾不知。吾言而人不知。雖欲強爲笑語。<line/>
沒沒不可爲也。於是受無情之譏。伸於知己。屈於<line/>
不知己者。宲際語也。然每欲強務淋漓爛熳意態。<line/>
而年近三十。卒不能辦。可恨可恨。</단락>
<단락 align="left" indent="0">余瘦弱不勝衣。而看人險仄事。則胸中熱激。直欲手<line/>
搏。此非君子凾容之量也。余每戒之。不掛口角。不<line/>
置心曲。一切以消遣爲法。久而尋常若痴人。人或<line/>
疑我爲不明是非者也。或目以爲占便占宜。或以<line/>
<line/>
<페이지 number="ITKC_MO_0577A_A258_478D"/>爲好老道。余亦甘受不辦。是豈眞知我心哉。世界<line/>
甚窄。旣無挽回世道底眞正氣力。則吾一偏客氣。<line/>
罵人砭人。豈不爲辱身之堦乎。如有容聽我言。敏<line/>
於爲善者。則余豈不竭言其過哉。</단락>
<단락 align="left" indent="0">每見齷齪淀涊之事。則未嘗不獨自咄嗟。至欲裂冠<line/>
入山。却羡屈平之懷沙。鮑焦之立枯。然瞑目移時。<line/>
火氣始降。則反覺自家太狹窄。於是究竟寬平和<line/>
緩悠遠虗靜等字義。心界始寧謐。然欝輪時節多。<line/>
恬泰時節少。噫。此客氣也。安得吾儒涵養法而矯<line/>
之也。</단락>
<단락 align="left" indent="0"><페이지 number="ITKC_MO_0577A_A258_479A"/>曹植武帝誄曰。潛闥一扃。尊靈永蟄。又文帝誄曰。皇<line/>
雖殪沒。天祿永延。古人作文。固不擇言耶。</단락>
<단락 align="left" indent="0">易書素問。先秦古書多叶韻。道德經尤然。且古時村<line/>
謠里諺。才出口已成韻。此由世猶淳眞天植之聲。<line/>
不澆訛也。論語䟽曰。公冶長辨雀語云。唶唶嘖嘖。<line/>
白蓮水邊。有車覆粟。車脚淪泥。犢牛折角。收之不<line/>
盡。相呼共啄。鳥亦能叶韻耶。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>忘意</주석명>
							<주석내용>忘意之忘字當作明</주석내용>
						</주석항목>
						<주석항목 id="D002" type="난외주">
							<주석명>責</주석명>
							<주석내용>責疑賁字之誤</주석내용>
						</주석항목>
						<주석항목 id="D003" type="난외주">
							<주석명>菜</주석명>
							<주석내용>萊</주석내용>
						</주석항목>
						<주석항목 id="D004" type="난외주">
							<주석명>千</주석명>
							<주석내용>十</주석내용>
						</주석항목>
						<주석항목 id="D005" type="난외주">
							<주석명>論</주석명>
							<주석내용>說</주석내용>
						</주석항목>
						<주석항목 id="D006" type="난외주">
							<주석명>試</주석명>
							<주석내용>弑</주석내용>
						</주석항목>
						<주석항목 id="D007" type="난외주">
							<주석명>纖</주석명>
							<주석내용>讖</주석내용>
						</주석항목>
						<주석항목 id="D008" type="난외주">
							<주석명>民</주석명>
							<주석내용>氏</주석내용>
						</주석항목>
						<주석항목 id="D009" type="난외주">
							<주석명>孤</주석명>
							<주석내용>狐</주석내용>
						</주석항목>
						<주석항목 id="D010" type="난외주">
							<주석명>百</주석명>
							<주석내용>萬</주석내용>
						</주석항목>
						<주석항목 id="D011" type="난외주">
							<주석명>幼</주석명>
							<주석내용>幻</주석내용>
						</주석항목>
						<주석항목 id="D012" type="난외주">
							<주석명>寄</주석명>
							<주석내용>寄似記</주석내용>
						</주석항목>
						<주석항목 id="D013" type="난외주">
							<주석명>明神</주석명>
							<주석내용>神明</주석내용>
						</주석항목>
						<주석항목 id="D014" type="난외주">
							<주석명>識</주석명>
							<주석내용>識似職</주석내용>
						</주석항목>
						<주석항목 id="D015" type="난외주">
							<주석명>如</주석명>
							<주석내용>如似與</주석내용>
						</주석항목>
						<주석항목 id="D016" type="난외주">
							<주석명>一</주석명>
							<주석내용>四</주석내용>
						</주석항목>
						<주석항목 id="D017" type="난외주">
							<주석명>四</주석명>
							<주석내용>一</주석내용>
						</주석항목>
						<주석항목 id="D018" type="난외주">
							<주석명>孫</주석명>
							<주석내용>子</주석내용>
						</주석항목>
						<주석항목 id="D019" type="난외주">
							<주석명>謂</주석명>
							<주석내용>請</주석내용>
						</주석항목>
						<주석항목 id="D020" type="난외주">
							<주석명>人</주석명>
							<주석내용>入</주석내용>
						</주석항목>
						<주석항목 id="D021" type="난외주">
							<주석명>痤</주석명>
							<주석내용>瘞</주석내용>
						</주석항목>
						<주석항목 id="D022" type="난외주">
							<주석명>與穗</주석명>
							<주석내용>穗與</주석내용>
						</주석항목>
						<주석항목 id="D023" type="난외주">
							<주석명>悅</주석명>
							<주석내용>忱</주석내용>
						</주석항목>
						<주석항목 id="D024" type="난외주">
							<주석명>陽</주석명>
							<주석내용>陽下似落春字</주석내용>
						</주석항목>
						<주석항목 id="D025" type="난외주">
							<주석명>漢</주석명>
							<주석내용>魏</주석내용>
						</주석항목>
						<주석항목 id="D026" type="난외주">
							<주석명>詳</주석명>
							<주석내용>詳似祥</주석내용>
						</주석항목>
						<주석항목 id="D027" type="난외주">
							<주석명>文</주석명>
							<주석내용>今</주석내용>
						</주석항목>
						<주석항목 id="D028" type="난외주">
							<주석명>部</주석명>
							<주석내용>都</주석내용>
						</주석항목>
						<주석항목 id="D029" type="교감주">
							<주석명>于</주석명>
							<주석내용>干</주석내용>
						</주석항목>
						<주석항목 id="D030" type="난외주">
							<주석명>中</주석명>
							<주석내용>重</주석내용>
						</주석항목>
						<주석항목 id="D031" type="난외주">
							<주석명>而</주석명>
							<주석내용>以</주석내용>
						</주석항목>
						<주석항목 id="D032" type="난외주">
							<주석명>誤</주석명>
							<주석내용>娛</주석내용>
						</주석항목>
						<주석항목 id="D033" type="난외주">
							<주석명>大鵬</주석명>
							<주석내용>大鵬下似落一人姓名</주석내용>
						</주석항목>
						<주석항목 id="D034" type="난외주">
							<주석명>九十</주석명>
							<주석내용>九十下落九字</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A258_455A" 연계종료="ITKC_MO_0577A_A258_479A"/>
						<연계항목 type="번역문" 연계시작="ITKC_BT_0577A_0530_000_0010" 연계종료="ITKC_BT_0577A_0530_000_0010"/>
					</연계정보>
				</레벨4></레벨3></레벨2></레벨1></아이템>