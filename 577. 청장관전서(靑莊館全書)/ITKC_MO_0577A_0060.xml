<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0060" type="권차" 자료생성일="2006-11-30">
		<메타정보>
			<제목정보>
				<제목><페이지 number="ITKC_MO_0577A_A257_107A"/>靑莊館全書卷之六 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
			</제목정보>
		</메타정보>

<레벨3 id="ITKC_MO_0577A_0060_010" type="문체" 자료생성일="2006-11-30">
			<메타정보>
				<제목정보>
					<제목>嬰處雜稿[二]</제목>
				</제목정보>
			</메타정보>

<레벨4 DCI="ITKC_MO_0577A_0060_010_0010_2006_A257_XML" id="ITKC_MO_0577A_0060_010_0010" type="최종정보" 자료생성일="2006-11-30">
				<메타정보>
					<제목정보>
						<제목>觀讀日記 <원주>起九月初九日。止十一月初一日。</원주></제목>
					</제목정보>
					<저자정보 type="필자">
						<저자>
							<한글성명>이덕무</한글성명>
							<한자성명>李德懋</한자성명>
						</저자>
					</저자정보>
					<간행정보>
						<집수번호>a257</집수번호>
					</간행정보>
					<분류정보>
						<분류항목 type="문체분류">
							<분류내용 type="대분류">雜著類</분류내용>
							<분류내용 type="중분류">其他類</분류내용>
						</분류항목>
					</분류정보>
				</메타정보>
				<본문정보>
					<내용>
						<단락 align="left" indent="3">余今年爲擧業所縛纏。雖有古人詩書。不隙
<line/>觀且讀焉。重陽日。存心文字裏。掃拂卷帙。<imghj href="KC02069"/><line/>洗筆硯。于以讀中庸。有暇旁觀古今子集詩
<line/>文。自此日爲首。凡有得逐日書之。以就靜養
<line/><line/><페이지 number="ITKC_MO_0577A_A257_107B"/>規模。甲申重陽。散士書。</단락>
						<단락제목 align="left" indent="0">九月</단락제목>
						<단락제목 align="left" indent="0">戊午</단락제목>
						<단락 align="left" indent="0">朝霧。○今年日氣雖暖若春煦。節候漸晩。
<line/>菊不黃華。可謂虛負重九矣。余家花餻。以葉代之。花
<line/>餻者。俗名花煎。按葛稚川曰。漢武帝宮人賈佩蘭。
<line/>九月九日。佩茱萸。食餌飮菊花酒云。令人長壽。葢
<line/>相傳。自古莫知其由。周官籩人職曰。羞籩之實。糗
<line/>餌粉餈。注曰。糗餌者。荳末屑蒸之以棗。方言餌謂
<line/>之餻。或謂之餈。又按玉燭寶典曰。食餌者。其時黍
<line/>稌幷收。因以黏米。加味甞新。葢非今之油煎者也。
<line/>然其遺風歟。○始讀中庸序。無一字可增減。信乎
<line/><line/><페이지 number="ITKC_MO_0577A_A257_107C"/>朱夫子。萬古之師也。遷固愈脩軾鞏之倫。雖終年
<line/>執筆。逡廵退步。不得辦此序矣。庸學二序。雖與天
<line/>地相終可也。</단락>
						<br/>
						<단락제목 align="left" indent="0">己未</단락제목>
						<단락 align="left" indent="0">○午有尋訪事。○夜觀許氏記言所載姜承旨
<line/>趙引儀遺事。其畧曰。姜緖遠卿晉陽人。<문자효과 type="격자"/>宣祖相
<line/>貞靖公士尙子。甞侍<문자효과 type="격자"/>上。泫然出涕曰。臣賦命至
<line/>矣。不得長侍<문자효과 type="격자"/>殿下。出語同僚曰。大亂將作。<문자효과 type="격자"/>殿
<line/>下辭氣之間。其兆已見矣。壬辰有倭冦。國果大亂。
<line/>善知人。甞大醉。論人品善惡脩短吉㐫。無一不驗。
<line/>嘗與梧里李文忠公。同在槐院。乘醉罵詈同僚。獨
<line/><line/><페이지 number="ITKC_MO_0577A_A257_107D"/>指文忠曰。若等皆不及此人。但作相於危亂之際。
<line/>揮涕泣而當之。嘗見童子羣戱。招童子撫頂曰。動
<line/>中有靜。它日必貴。童子乃相國申欽也。趙忠男趙
<line/>文正公之兄弟之子孫。稱病啞。不肯與人言。凡人
<line/>物之善惡邪正得失。皆以嚬笑示之。其所嚬之人。
<line/>一一皆敗。所笑之人。皆以令譽終。與姜承旨李文
<line/>忠友善云。</단락>
						<br/>
						<단락제목 align="left" indent="0">庚申</단락제목>
						<단락 align="left" indent="0">朝霧。○是日。余有微疴。半日偃卧。有時氣沉翳
<line/>夕。觀鄭松江思美人詞。金北軒嘗曰。仍其放逐欝
<line/>悒。以君臣離合。取譬男女愛憎。其心忠。其志潔。吾
<line/><line/><페이지 number="ITKC_MO_0577A_A257_108A"/>家西浦翁。甞手寫目曰諺騷。葢亦以爲可與日月
<line/>爭光耳云。余甞愛下段曰。寧死爲花蝶。花樹枝枝
<line/>坐。願以香翅掣君衣。君雖不知吾。但願長隨君。北
<line/>軒之言。其庶幾乎。○夜微月隱映。羣蟲蒼蒼聲。已
<line/>老硬矣。燈影兀兀。危坐無言。慷慨層動。作無故悲。
<line/>葢秋之正氣。能鍊男子剛膓。乃如是也。太讀宋玉
<line/>九辨。玉之鬢鬚警咳。笑音精靈。曄然皎然於字墨
<line/>之間矣。仍吟長律一篇。其畧曰。鴻流勁氣蕭森亘。
<line/>月霽寥天灑落靑。歲色阿誰能不惜。襟懷強半是
<line/>難平。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_108B"/>辛酉</단락제목>
						<단락 align="left" indent="0">晡陰溫。○晡。曾若奚持柬書。致余曰。比者。病駸
<line/>駸卧涔涔。床不去塵。門不掃苔。不知日月之往還。
<line/>俄有客來報楓信。仍倩童子開南牖。則終南之樹
<line/>黃者過半。紅者亦簇擁矣。默計日。過重陽者四日
<line/>矣。弟之病若是其久乎。強之起。徘徊小園。秋氣冷
<line/>然而拂乎面。秋感隱然而萌於中矣。彼川原之蕭
<line/>瑟。草木之搖落。風色之崢嶸。烟光之澹泊。無非起
<line/>人之歎者。又有所發人之氣者。歸卧書齋。非悲非
<line/>歡。心緖萬端。意想飄蕩。不安於卧。不安於坐。不安
<line/>於讀。不安於吟。不語不笑。茫茫洋洋。忽焉一身之
<line/><line/><페이지 number="ITKC_MO_0577A_A257_108C"/>病。不知去在何處。昨非菴所記。一片秋山。能療病
<line/>客。無乃是歟。三淸之約。到今推遷。因弟之病也。秋
<line/>之未深也。今病已可。秋色爛熳。一日虛過。一可惜
<line/>也。人之無故。亦不可常。二可惜也。明日進扣門屛。
<line/>兄能幅巾芒鞋。携弟行否。余報曰。弟亦病患。衾枕
<line/>圖書。擧付之呻喟裡矣。不知夫赤楓之爲何樹。重
<line/>九之爲某節。秪有時抖<주석 id="D001" type="난외주">搜</주석>精神。展讀子思子中庸
<line/>書。可替夫秦越人萬金良劑矣。昨夜爲秋之正氣
<line/>所感觸。如斗大慷慨塊。忽塡著丹田上格。格不能
<line/>按下。大讀宋玉氏九辨以澆之。仍長吟云云。<원주>昨夜所吟
<line/><line/><페이지 number="ITKC_MO_0577A_A257_108D"/>長律。</원주> 笑矣。其爲言也如痴如狂。不知歸宿何處。弟亦
<line/>不知其故也。今把吾曾若柬書。依昨夜讀九辨法。
<line/>先喜有古人味也。自今月以來。泮試庠製。與丹楓
<line/>黃菊。同淋漓爛熳矣。無一人持試製易楓菊。幾往
<line/>而不返矣。兄能於塵臼中。拈出楓字三淸字秋氣
<line/>字蕭灑搖落字。是吾所謂有古人味者也。弟病不
<line/>瘳矣。試明日來之。○夕。齋宿長興坊宗人第。</단락>
						<br/>
						<단락제목 align="left" indent="0">壬戌</단락제목>
						<단락 align="left" indent="0">曉大風振撼。薰霾如夏。崇朝冷雨午止。仍曀寥
<line/>慄。始戒寒。○是曉。參四代祖妣貞夫人祭祀而還。
<line/>○觸風頭眩。闔眼會神。少間。思慮俱靜。纖埃不留。
<line/><line/><페이지 number="ITKC_MO_0577A_A257_109A"/>無乃喜怒哀樂愛惡欲未發前氣像耶。○中庸序
<line/>讀十遍而置之。大抵首言子思憂失其傳。則憂異
<line/>端始兆而遠矣。其言去聖遠而異端起。子思懼夫
<line/>愈久而愈失其眞。則異端迺起而憂始深矣。其曰。
<line/>異端之說。日新月盛。老佛之徒出。則彌近理而大
<line/>亂眞。則程氏二夫子之憂。於是大且重矣。以至斥
<line/>夫二家似是之非。則功始不小矣。及夫程門弟子
<line/>有或倍師說而淫於老佛者。則是朱夫子之憂爾。
<line/>故著爲章句。闡明實學。其道統之承不可辭也。其
<line/>爲中庸之學。闢異端。是大頭腦。故切言之。○彌近
<line/><line/><페이지 number="ITKC_MO_0577A_A257_109B"/>理而大亂眞者。劈破二氏甚嚴峻。苦李竺迦面。承
<line/>此訓。當俛首無言。今年夏。曾若傳余以俗離山比
<line/>丘之言曰。自古儒者之斥佛。皆不足怒而辨之爾。
<line/>雖退之輩極口罵佛。而都不知裡面。惟刻骨可恨
<line/>者。朱晦菴也。以其洞觀佛書。摘拔<주석 id="D002" type="난외주">疪㾗</주석>故耳云。</단락>
						<br/>
						<단락제목 align="left" indent="0">癸亥</단락제목>
						<단락 align="left" indent="0">夜霧。○考家禮周尺。齊喪禮備要周尺九寸。家
<line/>禮布帛尺。卽備要布帛尺之半也。家禮古尺。齊家
<line/>禮周尺九寸。齊備要周尺八寸。<원주>家禮周尺一寸▣▣。布帛尺一寸▣▣。古尺
<line/>一寸▣。備要周尺一寸▣。布帛尺一寸▣▣▣。○按眉叟云。正統十一年。<문자효과 type="격자"/>莊憲王時。得秬黍。正律
<line/>度鑄銅尺。今布帛尺三分弱。頒賜郡縣云。布帛尺。卽備要所載者。</원주> ○讀首章兼章
<line/><line/><페이지 number="ITKC_MO_0577A_A257_109C"/>句。命。至公無私底意思。性。本然固然也。率不怫於
<line/>自然中意思。敎。明其所以然也。修循理順導而帶
<line/>得嚴截。道。承按上下。其猶樞乎。余以鹵才顓蒙。雖
<line/>謹依朱訓。而妄以己見。敢言經義。知罪知罪。○余
<line/>雖躁擾不能善讀。然亦有時欽欽。高杜谷應陟。甞
<line/>曰。不齎糧而遊山者。終必餒。庸學糧也。百家遊山
<line/>也。有味哉斯言。</단락>
						<br/>
						<단락제목 align="left" indent="0">甲子</단락제목>
						<단락 align="left" indent="0">午後風。夜雨。○讀首章五十遍。此以下。依此遍
<line/>數。○此章三句。上句。洪匀賦與。人物受之。廣大難
<line/>名。中句。人物隨其當行。極平舖而不險阻。下句。大
<line/><line/><페이지 number="ITKC_MO_0577A_A257_109D"/>擔子。非聖人力量氣魄。不可當。故上句體也。下句
<line/>用也。大哉。聖人與天同也。○章句三因字。斟酌下
<line/>得。○讀自道也者。至愼其獨也。凡二章。○章句若
<line/>其可離。則豈率性之謂哉云者。其爲詔戒。丁寧惻
<line/>怛亦嚴整。君子言當如是。</단락>
						<br/>
						<단락제목 align="left" indent="0">乙丑</단락제목>
						<단락 align="left" indent="0">○朝。慈親痰咳頻劇。因之暈眩。子心焦熬。不可
<line/>言。○夕。暈眩少已。腰痛轉劇。夜又少已。庶幾乃瘳
<line/>耶。家無䃫石。奉養藥餌。不亟如其誠。傷哉。但恨禀
<line/>質虛危。幹事不力。不能躳勤農商。少展微誠也。然
<line/>亦豈怨天尤人哉。每讀王延隆冬盛寒。軆無全衣。
<line/><line/><페이지 number="ITKC_MO_0577A_A257_110A"/>而親極滋味。不覺感泣。亦自顧無置身地也。何以
<line/>則善耶。傷哉。</단락>
						<br/>
						<단락제목 align="left" indent="0">丙寅</단락제목>
						<단락 align="left" indent="0">曉驟雨。夜霧。○慈患少寧。然洞屬之心。不暫弛
<line/>也。○讀自喜怒哀樂。至萬物育焉。○首章章句。始
<line/>拈出理氣陰陽五常德禮樂刑政。二章章句。拈出
<line/>心敬。三章章句。拈出幾。四章章句。拈出情體用。五
<line/>章章句。拈出極約精動靜存養省察功化。善於是。
<line/>中庸之奧旨。子思之苦心。昭然明著矣。惟我朱夫
<line/>子。其子思之知己乎。○始讀至致中和天地位焉。
<line/>萬物育焉。茫然不省是何語。及讀章句註脚四三
<line/><line/><페이지 number="ITKC_MO_0577A_A257_110B"/>細究。然後始覺其言之精且大也。程子所謂放之
<line/>則彌六合。卷之則退藏於密者。眞旨言哉。反覆之
<line/>久。心甚樂康。</단락>
						<br/>
						<단락제목 align="left" indent="0">丁卯</단락제목>
						<단락 align="left" indent="0">○書招仲五。西出郭門。逍遙於<문자효과 type="격자"/>懿昭墓林樹
<line/>中。瞻望<문자효과 type="격자"/>象設。轉往延禧宮舊墓。登眺移晷。仍入
<line/>奉元寺。暫休觀佛書。歸路。登慕華館後麓。憶張元
<line/><주석 id="D003" type="난외주">師</주석>結陳鞍峴。破逆适事。其戰狀歷歷如可覿矣。遵
<line/>盤松池北谷。訪沈玄齋師<주석 id="D004" type="난외주">貞</주석>所居。茅屋蕭然。園楓
<line/>庭菊。濃澹如抹。方畢畵四絹。道士之觀昇龍者。二
<line/>客對坐於蒼樾素瀑之間者。採藥而置筐及斧於
<line/><line/><페이지 number="ITKC_MO_0577A_A257_110C"/>地者。跨瘦騾從以短僕擔書者。俱瀟灑非塵矣。字
<line/>頤叔。性於畵。是一世之哲匠也。與趙觀我齋鄭謙
<line/>齋。齊其名。而或曰。其草蟲墨龍。無比云。趙鄭皆老
<line/>沒矣。論大家藪。惟一人歟。鬚鬢已玄白斑斑。而言
<line/>談甚迂䟱也。余問曰。大觀域中名山水乎。曰。只觀
<line/>金剛山大興山城。余曰。何其狹也。曰。近而北漢未
<line/>獲遊耳云。葢淪於奇往而迷其返者矣。其比淟涊
<line/>冗雜者。卓乎若天淵也。</단락>
						<br/>
						<단락제목 align="left" indent="0">戊辰</단락제목>
						<단락 align="left" indent="0">夜霧。○讀自仲尼曰君子。至無忌憚也。小註朱
<line/>子曰。君子而處不得中者有之。小人而不至於無
<line/><line/><페이지 number="ITKC_MO_0577A_A257_110D"/>忌憚者亦有之。辭意下得極停當。○讀自子曰中
<line/>庸。至不行矣夫。○鮮能二字。不落莫而甚從容。章
<line/>句所謂人所同得。初無難事云云者。十分穩穪。○
<line/>人莫不飮食也。鮮能知味也者。咄咄慨歎之辭而
<line/>不迫絶。○和靖尹氏曰。莫大之禍。起於須臾之不
<line/>忍。不可不謹。余燈下。偶觀此語。不覺斂襟起敬曰。
<line/>戒之在怒與慾乎。不謹此二字。滅倫湛身者。古今
<line/>幾人乎。拜手以書。</단락>
						<br/>
						<단락제목 align="left" indent="0">己巳</단락제목>
						<단락 align="left" indent="0">陰或晴。○午至夕。有尋訪事。○讀自子曰舜其
<line/>大知。至不失之矣。○舜大知章。夫子三說舜字。盖
<line/><line/><페이지 number="ITKC_MO_0577A_A257_111A"/>美之之意。此等處可觀聖人言法。○舜大知旣屬
<line/>知。而回擇中又屬仁。則子曰回之爲人之人字。無
<line/>乃與舜其大知之知字相對而有仁字之意歟。仁
<line/>者。人故也。醫家以杏仁。或爲杏人。然余之言。其或
<line/>曲也歟。反不如夫子稱其資禀之爲愈也。○自子
<line/>曰道之不行也章。至回擇中凡六章。大體則分道
<line/>之明行知仁舜回言之。然而輪轉圓活看。方知其
<line/>相爲表裡。若分條刻察。則未免偏枯。細尋章句小
<line/>註。何甞不回互周通。盖此六章。最易迷亂處。靜意
<line/>求之。可也。○執其兩端之義。若泛看則容易落。捨
<line/><line/><페이지 number="ITKC_MO_0577A_A257_111B"/>本末兩端而執腰中之歸矣。如非小註朱子賞金
<line/>之喩。幾失之矣。○盧蘇齋謫海外。註夙興夜寐箴。
<line/>頗詳悉云。</단락>
						<br/>
						<단락제목 align="left" indent="0">庚午</단락제목>
						<단락 align="left" indent="0">大風寒。○讀自子曰天下國家。至強哉矯。○舜
<line/>大知回擇中。是知仁之不偏倚而能中庸者。可均
<line/>可辭。是知仁之偏倚而不中庸者。加說白刃可蹈
<line/>勇之事。以出四件強。爲擇後工夫也。○栗谷先生
<line/>甞讀孟子居天下之廣居章及此強哉矯章。三復
<line/>歎息。或睡覺則誦以爲立心修身之地。可見老先
<line/>生一生行藏。如余者讀此章。不覺耿介而激昂振
<line/><line/><페이지 number="ITKC_MO_0577A_A257_111C"/>發。昏惰之氣。邪僻之意。庶幾脫然矣。孰謂聖人旣
<line/>遠。其言已陳也。斲輪者之所謂聖人之糟粕云者。
<line/>是自暴自棄者。而亦賊夫德者也。○午後。有尋訪
<line/>事。</단락>
						<br/>
						<단락제목 align="left" indent="0">辛未</단락제목>
						<단락 align="left" indent="0">霜始降於曉。○留宿於生民衕宗人家。與族姪
<line/>讀書限十許日。迺還家爲心云。○夜。觀鄭錦南忠
<line/>信所撰白沙先生北遷日錄。葢廢<문자효과 type="격자"/>大妃收議時。
<line/>白沙與鄭忠貞公弘翼。引虞舜號泣怨慕。而不見
<line/>其有不是處。又引爲伋也妻者爲白也母。言甚正
<line/>大。立人紀。扶天常。亘萬古以不惑之議也。嗚呼。羣
<line/><line/><페이지 number="ITKC_MO_0577A_A257_111D"/>小迺反合啓請罪。大槩以爲舜匹夫也。雖見害<주석 id="D005" type="난외주"><imghj href="KC06112"/></주석><line/>母。禍止一身。恭爲子職者。舜之所以爲舜也。帝王
<line/>處變之道。不可與匹夫同。又曰。舜旣在君位。則爲
<line/>舜臣者。豈可坐視舜之被害。而不明<주석 id="D006" type="난외주"><imghj href="KC06112"/></주석>母之罪乎。
<line/>又引𥌒瞍殺人。臯陶執法。舜不得禁爲言。因請安
<line/>置。竟竄北靑。憂國以沒。嗚呼。筠瞻奮纘之罪。可勝
<line/>誅哉。白沙公登忘憂嶺。賦詩曰。獰風難透鐵心肝。
<line/>不怕西關萬疊山。歇馬震岩千丈嶺。夕陽回望<문자효과 type="격자"/><line/>穆陵寒。讀此。不覺骨靑膽張鬚髮倒竪矣。燈影翻
<line/>翻。讀到中庸國無道至死不變。強哉矯垂。淚以喟
<line/><line/><페이지 number="ITKC_MO_0577A_A257_112A"/>曰。白沙公其庶幾乎。</단락>
						<br/>
						<단락제목 align="left" indent="0">壬申</단락제목>
						<단락 align="left" indent="0">終日駁雲。○讀自子曰。素隱行怪。至唯聖者能
<line/>之。○讀書亦可以藥喩。中庸者。元氣充實。脈腠暢
<line/>順。手足耳目。便利聦明。元無些兒痛痒之類也。仁
<line/>智者生得精神英明。氣血盛滿。元無邪氣之可闖
<line/>入。尤善存養調理。無一時間斷。故一生康健而無
<line/>微𧏮也。其不中庸者。初非不盛壯。而伊來病源漸
<line/>滋。百種纏嬰。若不適時調治。終至死界矣。其可均
<line/>可辭可蹈者。南方之強者。半塗而廢者。初雖粗知
<line/>調養之理。而不能廣爲周章。偏守一見。反墜病窩。
<line/><line/><페이지 number="ITKC_MO_0577A_A257_112B"/>不至勝常之境矣。素隱行怪者。不病之前。雖知調
<line/>養。而終歸於過當。如氣若燥熱。則當起居乍凉微
<line/>淸之地。順其勢而利導也。玆則不然。自以爲躁熱
<line/>者。莫如以寒冷而調之。飮氷嚼雪。無所不至。凡事
<line/>之反常。皆如斯爾。此數者。若不以蔘附補其不及。
<line/>硝黃攻其過當。以至於無事平常之地。則不可也。
<line/>否則痼肓矣。夫舜回之仁智者。雖有蔘附硝黃。將
<line/>何用之。以外則不可須臾無也。強哉矯之爲勇者。
<line/>其猶蔘附硝黃也歟。若單擧南方之強。以爲藥也。
<line/>則氣味緩慢。不入用矣。北方之強。元不可用也。又
<line/><line/><페이지 number="ITKC_MO_0577A_A257_112C"/>單擧素隱行怪謂之藥也。則隨其用而症轉敗矣。</단락>
						<br/>
						<단락제목 align="left" indent="0">癸酉</단락제목>
						<단락 align="left" indent="0">風。○讀自君子之道費而隱。至及其至也察乎
<line/>天地。○午省家。夕還。○莫顯乎隱之隱字。暗也。素
<line/>隱之隱字。僻也。費而隱之隱字。微也字一。而義有
<line/>三焉。○此章不詳審讀之。不可窺其妙奧處。葢思
<line/>而得之可也。章句所謂讀者。其致思焉者。及小註
<line/>饒氏所謂默而識之者。皆有味。又饒氏十二章捴
<line/>論。甚詳備。○五倫之中。獨言造端乎夫婦者。非聖
<line/>人。不可十分商量下得。如此眞切。○余離家才數
<line/>日。相距亦不五里。而無時不思家。頗同嬰孩之戀
<line/><line/><페이지 number="ITKC_MO_0577A_A257_112D"/>慕。顧彼流連花酒。貪戀色技。雲遊方外。不顧父母。
<line/>以致日夜之思者。此何人也。其出入必告。不易方。
<line/>不踰時者。古人垂訓。曲且盡也。若仕宦營辦。奔走
<line/>道路。以圖供養者。亦不可得已也。然其心豈樂乎
<line/>哉。豈樂乎哉。</단락>
						<br/>
						<단락제목 align="left" indent="0">甲戌</단락제목>
						<단락 align="left" indent="0">○讀自子曰道不遠人。至君子胡不慥慥爾。○
<line/>以人治人。改而止者。語近而且深切。執柯伐柯。與
<line/>以人治人。譬喩初似同焉。而終不然。木之可容斧
<line/><imghj href="KC06315"/>者爲柄。則連抱不可。榾柮不可。臃腫不可。纖條
<line/>柔榦。亦不可也。當揀出如所執之柯大小。然後可
<line/><line/><페이지 number="ITKC_MO_0577A_A257_113A"/>計長短以伐之也。若人則此猶彼也。彼猶此也。吾
<line/>猶人也。人猶吾也。統以言之。以其人也。故人猶人
<line/>也。天之所賦。初豈有彼此長短增減哉。其均一平
<line/>滿。箇箇如之。故以人治人。豈與柯之擇然後伐之。
<line/>同之哉。改而止者。猶滿的也。○忠恕二字上下句。
<line/>斷受用不盡。○君子之道四。某未能一焉。豈夫子
<line/>眞不能哉。葢聖人之謙辭也。且夫子藉某未能一
<line/>四字。以使衆人自責自修者。聳動警惕。不自間斷。
<line/>以致忠恕之道也。與上文聖人之有所不知不能
<line/>者。稍間焉。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_113B"/>乙亥</단락제목>
						<단락 align="left" indent="0">風。○讀自君子素其位而行。至順矣乎。○不願
<line/>乎外者。守職分之所當爲而已也。無入而不自得
<line/>者。安往而不樂之意也。勢雖有富貴貧賤之不同。
<line/>人當行不遠之道而已焉。上五章下三章。切切詳
<line/>密讀之。幾欲舞蹈。○旣曰。好合旣翕。又曰。和樂且
<line/>耽。宜爾樂爾。此極其雍容吉祥。不厭重複。子曰。父
<line/>母其順矣乎。有藹然浹<주석 id="D007" type="난외주">肥</주석>。不勝其和悅之心。隨以
<line/>感惻也。如婦人孺子。忽逢久離之親戚。初遽嘻笑。
<line/>終更悲涕也。美哉。聖人之言。親炙警咳者。樂如之
<line/>何。○午。有尋訪事。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_113C"/>丙子</단락제목>
						<단락 align="left" indent="0">乍陰。○午省家。夕還。○觀翠琴軒遺事。朴彭年
<line/>字仁叟。性沉潛寡默。以小學律身。<문자효과 type="격자"/>天順皇帝陷
<line/>虜時。不宿正寢。藉草薦于戶外曰。<문자효과 type="격자"/>天王在虜。我
<line/>雖陪臣。不忍安心。聞<문자효과 type="격자"/>帝還。乃復寢云。眞學士哉。
<line/>竟以死報君。死時子婦方有身。生男法當殺。其婢
<line/>亦有身。言曰俱生男。當以婢生代死。及娩。婦男而
<line/>婢女。易而子之。<원주>名曰朴婢。及長。自告。上特宥之。改名壹珊。</원주> 眞仁叟之婢
<line/>哉。平日奮修髯。撑巍冠。自處以丈夫者。臨患難。不
<line/>及此婢者。幾何。余感焉。發其幽光。此與鄧伯道事
<line/>大同小異。而天之或有心。易其男女。俱得保全。意
<line/><line/><페이지 number="ITKC_MO_0577A_A257_113D"/>伯道决義於已然。而此則孚誠於未然而然歟。</단락>
						<br/>
						<단락제목 align="left" indent="0">丁丑</단락제목>
						<단락 align="left" indent="0">終風。○自讀子曰鬼神之爲德。至不可掩如此
<line/>夫。○夕宿鍾峴。</단락>
						<br/>
						<단락제목 align="left" indent="0">戊寅</단락제목>
						<단락 align="left" indent="0">○曉參君美忌祀。○朝省家。仍有疾。留宿。夜觀
<line/>許文父記言七八版。</단락>
						<단락제목 align="left" indent="0">十月</단락제목>
						<단락제목 align="left" indent="0">己卯</단락제목>
						<단락 align="left" indent="0">風。○士君子讀書異端。不可不斥。唐兵部
<line/>郞李約。注道德經四卷。詆太史遷先黃老而後六
<line/>經之失。此流俗之言也。<원주>此以下缺。</원주></단락>
						<단락 align="left" indent="0">子由曰。老子高於孟子二三等矣。又作詩曰。近存
<line/>八十一章注。從道老聃門下人。人之惑溺。專不顧
<line/><line/><페이지 number="ITKC_MO_0577A_A257_114A"/>省。嗚呼斯文之罪人哉。</단락>
						<br/>
						<단락제목 align="left" indent="0">庚辰</단락제목>
						<단락 align="left" indent="0">曉大雨大雷電。朝晴。終日大風。○鬼神章。初拈
<line/>出誠字。引詩神之格思。繫之以誠之不可揜。此乃
<line/>得地位而下誠字。○吟六詩。</단락>
						<br/>
						<단락제목 align="left" indent="0">辛巳</단락제목>
						<단락 align="left" indent="0">大風。駁雲始凍。○讀自子曰舜其大孝也與。至
<line/>必受命。○必得其位。應尊爲天子。必得其祿。應富
<line/>有四海。必得其名。葢其爲德廣大光明。人皆贊頌
<line/>也。必得其壽。旣有大德而無此壽。不可以饗貴與
<line/>富也。故德爲先而壽從之。天之生物章。平心看得
<line/>處。○讀自子曰無憂者。至無貴賤一也。○摸夙興
<line/><line/><페이지 number="ITKC_MO_0577A_A257_114B"/>夜寐箴圖。貼之北壁勸勉。宗姪又其王父平昌公
<line/>寄書中。有撥去舊習。奮發新志八字。余拈出爲之
<line/>手寫。題其旁曰。時甲申十月初三日午時。始銘壁。
<line/>以爲它日勉戒。使之顧省。</단락>
						<br/>
						<단락제목 align="left" indent="0">壬午</단락제목>
						<단락 align="left" indent="0">大風。夜雨。○古昔帝王中。事事圓滿。無一可欠
<line/>者。惟文王一人。身爲聖人。且一家之內。自后稷以
<line/>下。積德纍世。太王之孫。王季之子。武王周公之父。
<line/>又有太妊之母訓。太娰之內贊。其中祖則公劉。旁
<line/>親則太伯仲雍。孫子則成王。此皆聖人之才也。且
<line/>子姓百人。壽考頤期。至武王而誅暴。爲八百年基
<line/><line/><페이지 number="ITKC_MO_0577A_A257_114C"/>業。故夫子以無憂贊之。與大舜德同而事有殊者。
<line/>舜以側陋鱞夫。陶漁耕稼。辛苦備甞。且父則𥌒瞍
<line/>不慈。弟則傲象。<주석 id="D008" type="난외주"><imghj href="KC06112"/></주석>母肆惡。商均不肖。遭人倫之大
<line/>變。惟其大知大德大孝也。故不格姦而能底豫。使
<line/>一家和樂。惟其知心者堯耳。故妻以二女。禪以大
<line/>位。獨夫婦之間。君臣之際。自初圓滿爾。其處變之
<line/>道。非大舜之聖。孰能如是。故夫子以大孝贊之。但
<line/>文王之子。不幸有管蔡。而文王在世之日。不見其
<line/>肆惡。足可慰焉。然其君臣之際。則奈紂何哉。雖然。
<line/>文王之事君。幾與大舜之事親似之。而至其子武
<line/><line/><페이지 number="ITKC_MO_0577A_A257_114D"/>王。始成大業。不身親當之也。夫舜之揖遜。武王之
<line/>征伐。事面大殊。而文王之事紂。而至武王始成大
<line/>業。不身親當之者。可與舜之揖遜。同其雍和也。此
<line/>亦無憂之一端乎。○明人之才。儘玲瓏。其艶曲絶
<line/>句。葩藻迭發。獻吉艶曲曰。父母愛少女。女是聦明
<line/>子。生不識䲶鴦。繡出䲶鴦是。子夜歌曰。柳條宛轉
<line/>結。蕉心日夜卷。不是無舒時。待郞手自展。于鱗懊
<line/>憹歌曰。布帆百餘幅。婀娜自生風。江水滿如月。那
<line/>得不愁儂。夜度娘曰。儂來星始集。儂去月將夕。不
<line/>是地上霜。無人見儂跡。元美幽州馬行客歌曰。阿
<line/><line/><페이지 number="ITKC_MO_0577A_A257_115A"/>母不嫁女。阿母故相惱。敎作繡䲶鴦。䲶鴦是何鳥。
<line/>折楊柳歌曰。莫作中女娘。懊憹不可言。大姊得蚤
<line/>嫁。小妹得郞憐。</단락>
						<br/>
						<단락제목 align="left" indent="0">癸未</단락제목>
						<단락 align="left" indent="0">自曉大雷電。急風驟雨。至辰巳雨始晴。駁雲蠕
<line/>蠕。夕風纔少止。○余近與遜菴元丈。談文章陞降。
<line/>遜菴曰。余新遊日本來。其文士方力觀白雪樓諸
<line/>子文集。靡然成風。文章往往肖之。大凡<문자효과 type="격자"/>明無文
<line/>章。又無理學。拋擲<문자효과 type="격자"/>明代文章。做文做詩。有何不
<line/>可哉。余甞分排歷代所長曰。周之禮。秦之法。漢之
<line/>文。唐之詩。宋之學。元之歌詞。<문자효과 type="격자"/>明之題跋。君以爲
<line/><line/><페이지 number="ITKC_MO_0577A_A257_115B"/>何如。但其題跋有或出入古今者。它無足稱。余對
<line/>曰。文力雖不及古人。然豈可以盛<문자효과 type="격자"/>明之三百年
<line/>學士才子。草草以題跋二字了當哉。遜菴笑曰。君
<line/>以我爲迂濶歟。今日適與抱川宗族章懋氏。言及
<line/>此事。章懋氏曰。<문자효과 type="격자"/>明之詩文。雖不免破碎。靜看則
<line/>皆成語矣。題跋二字。甚草草矣。又曰。秦之所爲。大
<line/>肆狂惡。百無可取。其所謂法。慘刻不可言矣。奚取
<line/>於法哉。無已則其兵乎。以六國之精強。仰攻<주석 id="D009" type="난외주">亟</주석>關。
<line/>經年不利。畢竟皆爲秦所呑幷。其兵制或可道也。
<line/>余曰。甚然甚然。其後觀張太岳文。則有曰秦創制
<line/><line/><페이지 number="ITKC_MO_0577A_A257_115C"/>立法。至今守之以爲利。史稱其得聖人之威。又曰。
<line/>本朝之治。簡嚴質朴。而近世迂腐之流。乃猶祖晩
<line/>宋之弊習。妄議我祖宗之所建立。不識治理者也
<line/>云。余以爲<문자효과 type="격자"/>大明之嚴密。終不如宋朝寬厚之治
<line/>矣。歷攷太岳之平生。則所爲慘繳少恩。其取申韓
<line/>之譏。而衆怨叢身者。不亦宜乎。於是。尤覺秦法之
<line/>不可取也。</단락>
						<br/>
						<단락제목 align="left" indent="0">甲申</단락제목>
						<단락 align="left" indent="0">終風。夕黃雲四聚。雨注淋淋。○余始還吾家離
<line/>而旅者。凡十五日。始拂掃案席。點撿書帙。頗覺蕭
<line/>然矣。其間佐伯，汝溫，曾若，明五參差來之。皆不余
<line/><line/><페이지 number="ITKC_MO_0577A_A257_115D"/>逢而悵然云。葢明五再來。而留題東壁曰。主人秋
<line/>不遇。獨立高風時。三夏團<주석 id="D010" type="난외주">團</주석>樂。今來似夢疑。</단락>
						<br/>
						<단락제목 align="left" indent="0">乙酉</단락제목>
						<단락 align="left" indent="0">風。○訪明五。觀其詩三十餘首。間有新意。漁舠
<line/>何處自。蟹火一星如。最警句。而此君詩不勝其才。
<line/>專務新奇。余曰。君詩去益靈異。將成何物。答曰。爲
<line/>我指示好道。余曰。凡詩事景俱適。可稱文質彬彬。
<line/>有景中帶事者。事中帶景者。有各道景與事者。又
<line/>隨其卽地。有專言景專言事者。若每篇專言事。則
<line/>落於陳冗。專言景。則歸於浮輕。君詩恐言景多矣。
<line/>答曰。唯。又見曾若其詩。葢以渾融圓熟爲主意。余
<line/><line/><페이지 number="ITKC_MO_0577A_A257_116A"/>曰。文章不必專主一門。隨地從心。有時以險媚。有
<line/>時以險怪。有時以新奇。有時以平易。或洪或纖。或
<line/>浮或沉。但不失古人之旨。而其變化伸縮。在吾手
<line/>中也。失古人之旨則雜說也。而非好文章也。仍指
<line/>盆菊曰。此其或斜或立。或仰或偃。黃花綠葉紫莖
<line/>白根。厥狀多方。不可談悉。畢竟菊也。凡物皆可類
<line/>推矣。假使吾爲唐。人爲宋。則責人之不如吾之爲
<line/>唐也而爲宋乎。則豈公論哉。曾若曰唯。</단락>
						<br/>
						<단락제목 align="left" indent="0">丙戌</단락제목>
						<단락 align="left" indent="0">○明五來傳李濟菴近者詩云。烟荼苦癖頻生
<line/>火。硯滴靈心巧應潮。此其以詩遊戱者耶。明五又
<line/><line/><페이지 number="ITKC_MO_0577A_A257_116B"/>求爲詩之法。余曰。無論幽僻平澹。艶麗削露。化而
<line/>成說之爲可用。徒顔色燦然也。而失古人之旨。斷
<line/>落不成說者。是可謂詩與文乎哉。文章有雅俗。先
<line/>審夫二者。百格千法。統在無言中矣。愼無落塵竇
<line/>俗坑也。無其才則已。况有其才而甘心乎。</단락>
						<br/>
						<단락제목 align="left" indent="0">丁亥</단락제목>
						<단락 align="left" indent="0">○詩云。穹窒熏鼠。塞向墐戶。余從數日來。躳自
<line/>爲之。勞擾滋甚。不能勤健。顧玆瑣屑。有時浮搖。其
<line/>大事何哉。無乃小事秪糊塗者耶。自慰而又自責
<line/>也。以玆廢課讀。又自恨也。農巖先生曰。日課之功。
<line/>最易見效。雖一日所做不多。工夫積累。意味浹洽。
<line/><line/><페이지 number="ITKC_MO_0577A_A257_116C"/>與或作或輟者。何翅相倍。余讀斯言。深有愧焉。</단락>
						<br/>
						<단락제목 align="left" indent="0">戊子</단락제목>
						<단락 align="left" indent="0">夜大霧。○讀自子曰武王周公。至示諸掌乎。○
<line/>序昭穆。盡人倫之誼。故先之。序爵。異姓同姓俱在。
<line/>故不以倫而以爵也次之。賢者不可不辨。故序事
<line/>次之。旣如是則下者無以宣情。故次之以旅酬。以
<line/>逮夫賤也。祭畢然後統以燕之。序其齒也。此禮之
<line/>善終也。大哉至哉。周洽曲盡。斯無憾矣。○祭天祀
<line/>先。王者之大禮也。旣明乎此。則凡治國之具。井井
<line/>不紊而隨之矣。故夫子易之如示掌爾。示字視字。
<line/>義皆不妨。以掌示夫人。亦易事也。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_116D"/>己丑</단락제목>
						<단락 align="left" indent="0">朝霧。終日陰。○客有問余者曰。平日待科榜之
<line/>時。其爲心躁競浮搖。不可忍乎。曰。余雖不敏。甞誦
<line/>栗谷先生語曰。今爲士者多爲父母之望門戶之
<line/>計。不免做科業。亦當利其器。俟其時。得失付之天
<line/>命。不可貪躁熱中。以喪其志也。余習時文赴科試。
<line/>全以此語。爲立脚地。躁競之意或萌。則務以克制。
<line/>歸之澹然而已矣。客曰。熱中之心。人人有之。子獨
<line/>不然何也。余笑曰。觀吾軀嬴矣。若隨人熱中。則必
<line/>先於人而生病矣。余以懼。不敢熱中爾。它人皆壯
<line/>大充健。雖日日熱其中。不之病焉。余安敢望它人
<line/><line/><페이지 number="ITKC_MO_0577A_A257_117A"/>哉。客亦笑曰。子言戱耳。仍又問曰。子惡夫名之喧
<line/>藉乎。曰。副實之名。猶可懼也。况過實之名哉。客曰。
<line/>實若有而名來。子能據之乎。曰。人若十分有眞實
<line/>之才德。則名之來無可奈何矣。如或惡其名而逃
<line/>於巖穴之間。草衣木食。不與人通者。是索隱行怪。
<line/>非人情也。亦或放肆怠惰。昏愚蔽塞。惡夫名之來
<line/>者。是亦非人道矣。但當準聖賢敦人倫。防淫邪。化
<line/>氣質。怡怡愉愉。洞洞屬屬。正正方方。兢兢戰戰。過
<line/>了一生爾。客曰。然。子自視何如人也。曰。余雖不敏。
<line/>甞務祛吾猜嫉之心。養吾溫平之氣。其意思則恥
<line/><line/><페이지 number="ITKC_MO_0577A_A257_117B"/>爲下等人也。其於名之來不來。不暇知矣。若要名
<line/>則欺世也。欺世者無實。莊周曰。名者實之賓。世豈
<line/>有無主之賓乎。</단락>
						<br/>
						<단락제목 align="left" indent="0">庚<주석 id="D011" type="난외주">宣</주석></단락제목>
						<단락 align="left" indent="0">寒雨。自平明淋淋注夕。○讀自哀公問政。至不
<line/>可以不知天。○李芝峰晬光曰。愚按爾雅。蜾嬴一
<line/>名蒲盧。乃細腰蜂也。韻會曰。詩注䟽。蜾嬴。蒲盧也。
<line/>蒲盧。取桑蟲之子。負持而去。煦嘔養之。以成其子。程
<line/>子云。告於人者。非積誠意。不能感而入也。故聖人
<line/>以蒲盧喩敎。謂以誠化之也。按章下註引家語曰。
<line/>天道敏生。人道敏政。地道敏樹。夫政也者。蒲盧也。
<line/><line/><페이지 number="ITKC_MO_0577A_A257_117C"/>待化以成。故爲政在於得人。取人以身。修身以道
<line/>云云。程子之言。葢以此也。蒲盧之盧。非蘆葦之蘆
<line/>字。而沈括以爲蒲葦。何也。豈因上文地道敏樹而
<line/>爲之說歟。然朱子捨程而取沈必有其意。愚竊疑
<line/>之云。余適讀蒲盧章。載芝峰說。以備考覽焉。</단락>
						<br/>
						<단락제목 align="left" indent="0">辛卯</단락제목>
						<단락 align="left" indent="0">朝陰。○朝入西庠。夕迺歸。</단락>
						<br/>
						<단락제목 align="left" indent="0">壬辰</단락제목>
						<단락 align="left" indent="0">夜霧。○讀自天下之達道五。至成功一也。○按
<line/>空同子曰。秋之雲。濶而薄。故其雨微。夏之雲。獨而
<line/>湧。故其雨注。化氣亦專而後壯者。勢然也。轟雷徧
<line/>四海。涷澍盡八埏。天地能之乎。故言仁智者。必曰
<line/><line/><페이지 number="ITKC_MO_0577A_A257_117D"/>勇。勇者專壯之義也云。余讀三達德章。記北地言
<line/>參考焉。○有尋訪事。</단락>
						<br/>
						<단락제목 align="left" indent="0">癸巳</단락제목>
						<단락 align="left" indent="0">朝夕霧。○安而行之者。自初至終。匀一圓滿。無
<line/>一時之欠歇也。利而行之者。初無定所。於今。始知
<line/>入頭處。漸漸而行之。愈往愈好也。勉強而行之者。
<line/>初旣硬樸。末迺覺得不著大力量。百倍於它人工
<line/>夫。則不可入道。故下章以知恥近乎勇結之。聖人
<line/>言語斟酌。不苟艱如此。○讀自好學近乎知。至懷
<line/>諸侯也。○大抵三達德。勇字皆隨之。而生知安行
<line/>者。不勉勇而自勇。有本來天植之勇。故無一些痕
<line/><line/><페이지 number="ITKC_MO_0577A_A257_118A"/>跡。至困知勉行。勇始有著力底意。下文三近章句。
<line/>勇之次者。非歇著勇字上用功以其近也。故謂次。
<line/>葢不若人爲恥。亦勇中之一事也。讀三達德。須依
<line/>章句。分而言等而言者。仔細尋條活看。方不糢糊。</단락>
						<br/>
						<단락제목 align="left" indent="0">甲午</단락제목>
						<단락 align="left" indent="0">終日雲日呑吐。有時以風。○有尋訪事。○讀自
<line/>修身則道立。至所以行之者一也。○齊明盛服。非
<line/>禮不動者。內外省養。修身之事。莫加於此也。不去
<line/>讒佞。不遠女色。不賤財貨。不貴才德。則賢者不來。
<line/>雖來之。非所以勸而當拂衣以去也。故於九經之
<line/>目。最深切詳密也。修身爲先。尊賢在其次也。古昔
<line/><line/><페이지 number="ITKC_MO_0577A_A257_118B"/>帝王雖欲修身。每於尊賢必乖<주석 id="D012" type="난외주">子</주석>。故尊賢二字。爲
<line/>九經中樞機也。持危者。扶持危亡之國也。</단락>
						<br/>
						<단락제목 align="left" indent="0">乙未</단락제목>
						<단락 align="left" indent="0">曉雨晝風。○午後。聞汝範以今日辰時喪其耦。
<line/>慘矣。汝範與其孺人鄭氏。俱二十歲矣。死生訣別。
<line/>想惻惻哉。且其家貧。衣衾棺槨。何以辦也。大江限
<line/>之。不卽匍匐以唁。是豈宗族之誼也哉。汝範氣弱。
<line/>恒日昏黑淬淬地。或忡怔。其今果無𧏮歟。汝範每
<line/>聞隣人之哭嗷嗷者。眉端乃蹙相向。淚幾欲簌簌
<line/>出。况哭其妻也哉。然汝範樂易豈弟。欲以禮防身。
<line/>應節其悲也。知汝範莫如余。故津津不置也。○讀
<line/><line/><페이지 number="ITKC_MO_0577A_A257_118C"/>自凡事豫則立。至固執之者也。○不獲乎上者。謂
<line/>不爲在上者所獲用也。連言獲乎上。信乎朋友。順
<line/>乎親。忽言反諸身不誠。不順乎親。誠身。爲此童精
<line/>神凝聚處。故加反諸二字。有力有味。與它文勢各
<line/>別。此章工夫。自近而推。始於明善。至夫治民。如六
<line/>級雲梯。次第井井矣。</단락>
						<br/>
						<단락제목 align="left" indent="0">丙申</단락제목>
						<단락 align="left" indent="0">水涸地凍。烈風吼。○讀自博學之。至雖柔必強。
<line/>○學問思辦行。著五之字。甚健重。與誠之之之字。
<line/>同一血脈也。五者。朱夫子之言。無先後有緩急者。
<line/>此是上下通暢。無落一偏。然博審愼明篤。殺有淺
<line/><line/><페이지 number="ITKC_MO_0577A_A257_118D"/>深遠近。○不<주석 id="D013" type="난외주">惜</주석>者。不棄置之謂也。此三章。專以變
<line/>化氣質爲工夫。生知安行者不常有。而學利困勉。
<line/>人孰不可。此正下學處。兼呂與叔所言。當反覆詳
<line/>看也。今敢爲圖列于左方。</단락>
						<br/>
						<단락제목 align="left" indent="1">
							<페이지 number="ITKC_MO_0577A_A257_119A"/>變化氣質之圖</단락제목>
						<br/>
						<단락 align="left" indent="0">
<삽화>
<삽화제목/>
<그림 name="ITKC_MO_0577A_A257_119A_010" sizex="550" sizey="891" unit="pixel">
<문자 id="001" rect="248,72,298,103">性</문자>
<문자 id="002" rect="255,113,302,136">誠</문자>
<문자 id="003" rect="261,138,303,159">之</문자>
<문자 id="004" rect="261,161,294,188">者</문자>
<문자 id="005" rect="257,190,297,218">擇</문자>
<문자 id="006" rect="263,220,293,244">善</문자>
<문자 id="007" rect="257,248,308,269">知</문자>
<문자 id="008" rect="463,267,503,296">博</문자>
<문자 id="009" rect="467,298,502,332">學</문자>
<문자 id="010" rect="473,338,507,367">之</문자>
<문자 id="011" rect="363,280,396,307">審</문자>
<문자 id="012" rect="364,309,396,333">問</문자>
<문자 id="013" rect="365,335,397,363">之</문자>
<문자 id="014" rect="167,288,204,314">愼</문자>
<문자 id="015" rect="175,316,205,344">思</문자>
<문자 id="016" rect="175,346,209,371">之</문자>
<문자 id="017" rect="45,293,82,324">明</문자>
<문자 id="018" rect="53,327,85,358">辨</문자>
<문자 id="019" rect="56,360,86,376">之</문자>
<문자 id="020" rect="255,392,287,416">固</문자>
<문자 id="021" rect="255,418,296,443">執</문자>
<문자 id="022" rect="258,445,294,468">仁</문자>
<문자 id="023" rect="261,482,290,507">篤</문자>
<문자 id="024" rect="259,509,290,539">行</문자>
<문자 id="025" rect="261,541,290,565">之</문자>
<문자 id="026" rect="259,567,290,594">百</문자>
<문자 id="027" rect="261,596,290,607">之</문자>
<문자 id="028" rect="259,609,288,626">千</문자>
<문자 id="029" rect="263,628,289,641">之</문자>
<문자 id="030" rect="259,643,290,675">勇</문자>
<문자 id="031" rect="467,683,501,712">雖</문자>
<문자 id="032" rect="470,714,499,750">愚</문자>
<문자 id="033" rect="472,753,501,771">必</문자>
<문자 id="034" rect="472,773,503,815">明</문자>
<문자 id="035" rect="52,710,86,739">雖</문자>
<문자 id="036" rect="53,741,85,775">柔</문자>
<문자 id="037" rect="54,780,87,803">必</문자>
<문자 id="038" rect="49,808,88,846">強</문자>
<문자 id="039" rect="440,78,468,97">誠</문자>
<문자 id="040" rect="446,101,463,116">之</문자>
<문자 id="041" rect="413,77,428,96">者</문자>
<문자 id="042" rect="413,98,436,116">未</문자>
<문자 id="043" rect="386,79,403,97">能</문자>
<문자 id="044" rect="388,99,403,119">眞</문자>
<문자 id="045" rect="357,77,377,99">實</문자>
<문자 id="046" rect="358,101,376,118">無</문자>
<문자 id="047" rect="332,77,346,97">妄</문자>
<문자 id="048" rect="332,99,351,116">而</문자>
<문자 id="049" rect="305,81,324,96">欲</문자>
<문자 id="050" rect="308,99,324,118">其</문자>
<문자 id="051" rect="218,77,234,95">眞</문자>
<문자 id="052" rect="218,97,236,117">實</문자>
<문자 id="053" rect="195,78,212,95">無</문자>
<문자 id="054" rect="188,97,212,116">妄</문자>
<문자 id="055" rect="166,75,183,89">之</문자>
<문자 id="056" rect="170,91,186,114">謂</문자>
<문자 id="057" rect="145,78,163,91">人</문자>
<문자 id="058" rect="144,94,160,115">事</문자>
<문자 id="059" rect="118,79,137,95">之</문자>
<문자 id="060" rect="111,97,136,118">當</문자>
<문자 id="061" rect="90,75,109,95">然</문자>
<문자 id="062" rect="86,97,109,115">也</문자>
<문자 id="063" rect="445,124,465,140">均</문자>
<문자 id="064" rect="447,142,459,159">善</문자>
<문자 id="065" rect="442,163,467,176">而</문자>
<문자 id="066" rect="442,178,464,189">無</문자>
<문자 id="067" rect="445,191,467,207">惡</문자>
<문자 id="068" rect="418,124,431,137">者</문자>
<문자 id="069" rect="414,139,439,156">性</문자>
<문자 id="070" rect="417,158,440,173">也</문자>
<문자 id="071" rect="418,175,440,185">人</문자>
<문자 id="072" rect="418,188,434,207">所</문자>
<문자 id="073" rect="389,124,405,138">同</문자>
<문자 id="074" rect="388,141,410,155">也</문자>
<문자 id="075" rect="393,158,412,173">昏</문자>
<문자 id="076" rect="393,175,408,190">明</문자>
<문자 id="077" rect="384,192,412,207">強</문자>
<문자 id="078" rect="360,124,379,136">弱</문자>
<문자 id="079" rect="364,138,377,147">之</문자>
<문자 id="080" rect="363,149,379,168">禀</문자>
<문자 id="081" rect="363,170,379,183">不</문자>
<문자 id="082" rect="362,185,382,207">齊</문자>
<문자 id="083" rect="186,118,199,134">者</문자>
<문자 id="084" rect="183,136,201,151">才</문자>
<문자 id="085" rect="186,153,209,166">也</문자>
<문자 id="086" rect="190,168,209,176">人</문자>
<문자 id="087" rect="189,178,205,191">所</문자>
<문자 id="088" rect="156,122,171,133">異</문자>
<문자 id="089" rect="154,135,181,147">也</문자>
<문자 id="090" rect="155,149,181,163">誠</문자>
<문자 id="091" rect="161,165,178,176">之</문자>
<문자 id="092" rect="161,178,180,195">者</문자>
<문자 id="093" rect="129,122,146,135">所</문자>
<문자 id="094" rect="130,137,147,146">以</문자>
<문자 id="095" rect="132,149,149,161">反</문자>
<문자 id="096" rect="132,163,148,180">其</문자>
<문자 id="097" rect="127,182,149,196">同</문자>
<문자 id="098" rect="104,118,121,129">而</문자>
<문자 id="099" rect="102,131,121,150">變</문자>
<문자 id="100" rect="105,152,122,163">其</문자>
<문자 id="101" rect="110,165,121,178">異</문자>
<문자 id="102" rect="105,180,125,196">也</문자>
<문자 id="103" rect="423,204,449,223">擇</문자>
<문자 id="104" rect="430,225,445,240">善</문자>
<문자 id="105" rect="373,206,398,219">然</문자>
<문자 id="106" rect="375,221,394,237">後</문자>
<문자 id="107" rect="174,191,196,217">可</문자>
<문자 id="108" rect="175,219,195,227">以</문자>
<문자 id="109" rect="124,197,144,214">明</문자>
<문자 id="110" rect="124,216,144,237">善</문자>
<문자 id="111" rect="423,242,444,260">學</문자>
<문자 id="112" rect="373,244,392,256">而</문자>
<문자 id="113" rect="170,249,198,271">知</문자>
<문자 id="114" rect="126,249,147,273">也</문자>
<문자 id="115" rect="435,387,456,410">固</문자>
<문자 id="116" rect="436,412,461,428">執</문자>
<문자 id="117" rect="376,384,396,399">而</문자>
<문자 id="118" rect="376,404,402,424">後</문자>
<문자 id="119" rect="145,404,165,426">可</문자>
<문자 id="120" rect="146,428,169,440">以</문자>
<문자 id="121" rect="85,404,110,425">誠</문자>
<문자 id="122" rect="88,427,108,448">身</문자>
<문자 id="123" rect="433,434,462,466">利</문자>
<문자 id="124" rect="371,435,404,465">而</문자>
<문자 id="125" rect="146,462,166,482">行</문자>
<문자 id="126" rect="85,463,110,485">也</문자>
<문자 id="127" rect="436,479,459,497">學</문자>
<문자 id="128" rect="437,499,457,526">問</문자>
<문자 id="129" rect="438,528,456,545">思</문자>
<문자 id="130" rect="437,547,460,570">辨</문자>
<문자 id="131" rect="379,479,400,490">以</문자>
<문자 id="132" rect="379,494,402,515">擇</문자>
<문자 id="133" rect="380,517,402,543">乎</문자>
<문자 id="134" rect="383,545,406,569">善</문자>
<문자 id="135" rect="325,478,346,494">所</문자>
<문자 id="136" rect="326,496,345,508">以</문자>
<문자 id="137" rect="326,510,346,528">求</문자>
<문자 id="138" rect="324,530,348,559">實</문자>
<문자 id="139" rect="204,499,233,513">知</문자>
<문자 id="140" rect="207,515,226,536">篤</문자>
<문자 id="141" rect="205,538,226,554">行</문자>
<문자 id="142" rect="209,556,232,571">以</문자>
<문자 id="143" rect="148,496,167,515">固</문자>
<문자 id="144" rect="149,517,176,535">執</문자>
<문자 id="145" rect="150,539,178,557">之</문자>
<문자 id="146" rect="149,559,177,579">所</문자>
<문자 id="147" rect="88,499,107,509">以</문자>
<문자 id="148" rect="91,513,112,530">求</문자>
<문자 id="149" rect="89,532,112,555">實</문자>
<문자 id="150" rect="88,557,113,579">行</문자>
<문자 id="151" rect="439,587,463,602">必</문자>
<문자 id="152" rect="441,604,459,625">要</문자>
<문자 id="153" rect="440,627,459,644">其</문자>
<문자 id="154" rect="440,646,464,659">成</문자>
<문자 id="155" rect="329,583,346,603">百</문자>
<문자 id="156" rect="326,605,349,621">倍</문자>
<문자 id="157" rect="332,623,349,644">其</문자>
<문자 id="158" rect="332,646,357,667">功</문자>
<문자 id="159" rect="207,598,230,611">此</문자>
<문자 id="160" rect="209,613,226,630">困</문자>
<문자 id="161" rect="211,633,228,648">知</문자>
<문자 id="162" rect="207,650,234,673">勉</문자>
<문자 id="163" rect="85,599,111,616">行</문자>
<문자 id="164" rect="90,618,107,636">勇</문자>
<문자 id="165" rect="91,643,110,658">之</문자>
<문자 id="166" rect="93,661,115,689">事</문자>
<문자 id="167" rect="435,714,459,736">擇</문자>
<문자 id="168" rect="439,738,456,762">善</문자>
<문자 id="169" rect="439,766,459,782">之</문자>
<문자 id="170" rect="439,786,464,809">功</문자>
<문자 id="171" rect="402,687,417,707">君</문자>
<문자 id="172" rect="402,709,418,725">子</문자>
<문자 id="173" rect="397,727,419,744">所</문자>
<문자 id="174" rect="400,746,419,762">以</문자>
<문자 id="175" rect="400,764,422,782">學</문자>
<문자 id="176" rect="403,784,424,807">者</문자>
<문자 id="177" rect="395,809,424,838">爲</문자>
<문자 id="178" rect="368,687,385,702">能</문자>
<문자 id="179" rect="367,704,388,724">變</문자>
<문자 id="180" rect="365,726,392,741">化</문자>
<문자 id="181" rect="371,746,393,767">氣</문자>
<문자 id="182" rect="371,769,390,791">質</문자>
<문자 id="183" rect="371,796,392,811">而</문자>
<문자 id="184" rect="365,815,393,838">已</문자>
<문자 id="185" rect="332,685,356,701">德</문자>
<문자 id="186" rect="334,703,357,724">勝</문자>
<문자 id="187" rect="334,726,359,750">氣</문자>
<문자 id="188" rect="337,752,355,775">質</문자>
<문자 id="189" rect="338,777,363,796">則</문자>
<문자 id="190" rect="339,798,359,817">愚</문자>
<문자 id="191" rect="336,819,363,838">者</문자>
<문자 id="192" rect="303,684,330,700">可</문자>
<문자 id="193" rect="302,702,317,724">進</문자>
<문자 id="194" rect="303,726,324,747">於</문자>
<문자 id="195" rect="306,749,330,775">明</문자>
<문자 id="196" rect="305,777,330,802">柔</문자>
<문자 id="197" rect="305,805,324,832">者</문자>
<문자 id="198" rect="237,696,257,713">可</문자>
<문자 id="199" rect="234,716,255,742">進</문자>
<문자 id="200" rect="234,744,257,759">於</문자>
<문자 id="201" rect="234,761,261,783">強</문자>
<문자 id="202" rect="237,785,269,805">不</문자>
<문자 id="203" rect="235,808,259,830">能</문자>
<문자 id="204" rect="234,833,263,852">勝</문자>
<문자 id="205" rect="204,697,221,713">之</문자>
<문자 id="206" rect="201,716,223,739">則</문자>
<문자 id="207" rect="204,741,228,760">雖</문자>
<문자 id="208" rect="204,763,226,785">有</문자>
<문자 id="209" rect="204,787,226,805">志</문자>
<문자 id="210" rect="199,808,226,819">於</문자>
<문자 id="211" rect="203,821,229,853">學</문자>
<문자 id="212" rect="170,700,188,719">亦</문자>
<문자 id="213" rect="173,721,191,744">愚</문자>
<문자 id="214" rect="170,748,190,763">不</문자>
<문자 id="215" rect="171,765,191,782">能</문자>
<문자 id="216" rect="175,785,193,807">明</문자>
<문자 id="217" rect="170,809,197,827">柔</문자>
<문자 id="218" rect="173,830,191,847">不</문자>
<문자 id="219" rect="138,702,161,723">能</문자>
<문자 id="220" rect="142,725,159,745">立</문자>
<문자 id="221" rect="141,750,160,768">而</문자>
<문자 id="222" rect="144,771,161,787">已</문자>
<문자 id="223" rect="140,790,164,822">矣</문자>
<문자 id="224" rect="101,723,116,739">固</문자>
<문자 id="225" rect="99,741,125,765">執</문자>
<문자 id="226" rect="102,767,121,787">之</문자>
<문자 id="227" rect="99,791,125,817">效</문자>
</그림>
<그림설명/>
							</삽화>
						</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_119B"/>丁酉</단락제목>
						<단락 align="left" indent="0">○讀自自誠明。至與天地參矣。○唯天下至誠
<line/>章六能字。有精細篤實底意思。三可以字。有廣大
<line/>容易底意思。贊者。參之張本。至參而後。聖人之功
<line/>用至矣。非有大德處大位者。其孰能當之。○此二
<line/>章朱子章句。可以浹洽。可以鼓動。嗚呼。朱子殆聖
<line/>人乎。</단락>
						<br/>
						<단락제목 align="left" indent="0">戊戌</단락제목>
						<단락 align="left" indent="0">朝陰夕及初夜黑雲布天。急雨橫奔。挾以北風。
<line/>○讀自其次致曲。至至誠如神。○形著明次第如
<line/>花開一般。春氣氤氳。生意勃越。一時生蒂。不可禁
<line/>抑者。形也。漸漸向陽而滋雨。蘂隱于中。葩包于外。
<line/><line/><페이지 number="ITKC_MO_0577A_A257_119C"/>欲開未開者。著也。及其生香着色。馥郁照爛。發露
<line/>無餘者。明也。又如染錦淬鏡。靜以求之。種種自有
<line/>三等也。動變化。却似雀化爲蛤。九月氣至。則雀自
<line/>然欲爲蛤底意思萌發。是動也。至忍得不住。居然
<line/>入大水時。應其毛羽凋換。已有七八分蛤之氣味。
<line/>是變也。至其脫羽蒙介。辭枝就波。輕嬛爲蠢蠕。飛
<line/>翔爲潛蟄。永忘其前日之爲雀。是化也。孰主張是。
<line/>非至誠而爲何。○善與不善。帶得吉與不吉意。○
<line/>王弇州喪中。作百二十韻詩。哭李滄溟。是可乎哉。
<line/>徒才而已故也。江隣幾雜誌曰。梅聖兪詩云。獨護
<line/><line/><페이지 number="ITKC_MO_0577A_A257_119D"/>慈母喪。淚與河水流云云。彦猷持國譏作詩早。余
<line/>應之以蓼莪及傅咸贈王何二侍中詩。亦如此。按
<line/>晉孫綽詩序。自丁荼毒。載罹寒暑。不勝哀號。作詩
<line/>一首云云。洪玉甫以魯直丁母憂。絶不作詩。夫魯
<line/>直不作者。以非思親之詩也。孫綽作者。以思親之
<line/>詩也。聖兪之早庸何傷乎云。愚以爲夫詩者。韻語
<line/>也。有韻則自然聲律矣。豈忍爲哉。聖兪，孫綽，傅咸。
<line/>思親之外。或有閑漫詩。未可知也。然此數輩。豈禮
<line/>法之士哉。魯直旣稱絶不作詩。則幷與思親而無
<line/>也。且蓼莪詩。其喪中作。或恐不顯著。喪後雖追述
<line/><line/><페이지 number="ITKC_MO_0577A_A257_120A"/>其不得終養。未爲不可。然古今異宜也。如原壤登
<line/>木以歌。可勝誅哉。登棺木則初喪也。聖兪旣曰。獨
<line/>護慈母喪。則疑塟前也。故以早譏之。然則古俗。或
<line/>塟後。日月斯久。則以爲非早而爲之耶。今滄溟祭
<line/>文。亦以爲不及爲位。而以家艱歸。至明年之三月。
<line/>哀毁小定。乃始能爲詩云云。則其俗習至<문자효과 type="격자"/>明時
<line/>而亦然也。我國佔畢齋先生。喪中唱酬云。先輩事
<line/>雖不敢論。而此何故也。玆語出松江日記。今世俗
<line/>古詩雖不作。至科詩。則或肆力。此五十步百步也。
<line/>且科詩尤甚於吟咏花鳥也。其命題太半出於豪
<line/><line/><페이지 number="ITKC_MO_0577A_A257_120B"/>華酒色。嗚呼。可忍爲哉。凡居喪者。一種罪人相似。
<line/>故稱罪人孤子哀子。先王之制。三年服衰。自與平
<line/>人大不相似。而往往有談笑自若。衣麻衣。招諸賓。
<line/>對局棋奕。恬不知愧。其飮酒食肉。不暇論也。噫噫。
<line/>道學明然後。此等習俗可正也。昔子臯爲宰成。人
<line/>爲其兄衰。我國靜菴先生爲政一年。軍卒賤隷。亦
<line/>爲居廬。祭用木主。墓必立石。嗚呼。道學豈可一日
<line/>不明哉。</단락>
						<br/>
						<단락제목 align="left" indent="0">己亥</단락제목>
						<단락 align="left" indent="0">夕陰。○讀自誠者自成也。至時措之宜也。○此
<line/>章平心下氣看。庶幾得也。胡雲峯曰。誠者。物之所
<line/><line/><페이지 number="ITKC_MO_0577A_A257_120C"/>以自成。本下文誠者物之終始。泛指物所以自成
<line/>言也。誠以心言。本下文不誠無物。君子誠之爲貴。
<line/>專指人之有以自成者言也。泛指在物者。則以物
<line/>之所以自成者爲本。而以人之所當自行者爲用。
<line/>亦可專指在人者。如下文章句所謂人之心能無
<line/>不實。乃爲有以自成。而道之在我者。亦無不行矣。
<line/>若是則以心之誠爲本。而道之行爲用。又何疑之
<line/>有云。此語甚詳。須於泛指專指處。凝看。○至于誠
<line/>者。非自成己而已也而後。章句誠以心言本也者。
<line/>尤明暢。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_120D"/>庚子</단락제목>
						<단락 align="left" indent="0">朝陰或晴。午乃陰雲四塞。暖風撩亂。仍又注雨。
<line/>至初夜。人皆煩悶。余亦頭暈。不堪讀書。○讀自故
<line/>至誠。至悠也久也。○久迺誠之大業。故旣曰。不息
<line/>則久。又曰。悠遠。又曰。悠久。不一言之。大易恒卦。巽
<line/>下震上。剛柔正焉。其彖曰。天地之道。恒久而不已
<line/>也。又曰。日月得天而能久照。四時變化而能久成。
<line/>聖人久于其道而天下化成。觀其所恒而天地萬
<line/>物之情。可見矣。余於是。見聖人與天地同體用矣。
<line/>○爲物之物。卽誠也。生物之物。乃萬物也。不貳。體
<line/>一也。不測。用萬也。</단락>
						<br/>
						<단락제목 align="left" indent="0">
							<페이지 number="ITKC_MO_0577A_A257_121A"/>辛丑</단락제목>
						<단락 align="left" indent="0">○有尋訪事。○讀自今夫天至純亦不已。○寶
<line/>藏者。金玉銅鐵丹砂諸物之可爲寶。而藏於山者
<line/>也。貨財者。漁採舟楫商販之利。可轉遷爲錢財者
<line/>也。○新安陳氏所謂文王之所以爲文。非把文王
<line/>之謚。來詠狀者看。得好。</단락>
						<br/>
						<단락제목 align="left" indent="0">壬寅</단락제목>
						<단락 align="left" indent="0">陰。終夜大風。○讀自大哉。至其此之謂歟。○蔡
<line/>禎子履論尊德性章曰。甞讀傳註釋廣大四句之
<line/>語。而竊疑焉。敢以妄見補之曰。志欲廣大。而析理。
<line/>必硏其精微。識欲高明。而處事。必依乎中庸。時習
<line/>舊聞。而每有新得。敦厚。爲質而文之以禮。葢廣大
<line/><line/><페이지 number="ITKC_MO_0577A_A257_121B"/>高明。各有所指。而今以不蔽於私意爲廣大。不累
<line/>於私欲爲高明。且新知舊聞。皆竆理事。而轉溫字
<line/>爲涵養。屬於存心。人之博厚者。多略於節文。故以
<line/>崇禮爲言。而今曰敦篤乎其所已能。此等說何如。
<line/>韓鳴吉論此章曰。尊德性。道問學。雖爲下四句綱
<line/>領。必欲就四句。皆作上下截分屬則鑿矣。此其心
<line/>得之言歟。李芝峰題其後曰。愚謂此段所見儘好。
<line/>韓久菴所云不當作上下截者。<주석 id="D014" type="난외주">以</주석>是但志欲廣大。
<line/>識欲高明云云。志欲與識欲等下語。恐未穩。妄意
<line/>以爲致乎廣大者。或失於精微。極乎高明者。或過
<line/><line/><페이지 number="ITKC_MO_0577A_A257_121C"/>於中庸故云爾。新知舊聞。皆致知事。不當分屬是
<line/>矣。至於敦厚以崇禮。妄意人必有敦厚之質而後。
<line/>可以學禮。敦厚是質。禮是文也。敦厚以崇禮之以
<line/>字。葢有意焉。且此以字。與上四而字。有異。尤不宜
<line/>作兩截看耳。大抵此等處。雖或可疑。非愚淺見所
<line/>及。不敢多贅云。余以爲二人之說。大同小異。或有
<line/>可取處。然不如詳看章句之意。又尋小註胡雲峰
<line/>所言以竆究之。溯夫朱子之參訂。可也。</단락>
						<br/>
						<단락제목 align="left" indent="0">癸卯</단락제목>
						<단락 align="left" indent="0">或陰終日大風。夕才止。○讀自子曰愚而好自
<line/>用。至蚤有譽於天下者也。○周禮者。周公所定也。
<line/><line/><페이지 number="ITKC_MO_0577A_A257_121D"/>旣曰。非天子。不議禮。不制度。不考文。則周公雖冢
<line/>宰。非天子之位也。何乃制周之禮也。然周公以聖
<line/>人之德。繼述文武之志與事。則典章文物。郁郁彬
<line/>彬者。非周公自專也。當周之世。周公若不在。則武
<line/>王應親自擔當矣。至周之衰世。天子不聖。雖有如
<line/>孔子之德。位非其位。則顧無可奈何矣。莫如從時
<line/>制而已。此理勢之固然也。○無徵不尊。則民不信
<line/>從者。固也。民者擧天下而言之也。顧不重歟。人心
<line/>如此。則亦無可奈何。而烖及其身。如影響爾。至君
<line/>子之道六事。則有德有位。政擧俗從。眞實無妄。萬
<line/><line/><페이지 number="ITKC_MO_0577A_A257_122A"/>全不敗。道之所以混融乎天人之際也。及其爲世
<line/>法則。遠有望近不厭。則光輝之發外者。無幽不燭
<line/>矣。○孔子，子思。皆隱然不遇時之歎。而無一憤恨
<line/>激仰之發現者。大聖大賢之氣象雍容。如是。</단락>
						<br/>
						<단락제목 align="left" indent="0">甲辰</단락제목>
						<단락 align="left" indent="0">朝夕霧乍陰晴。○讀自仲尼祖述。至故曰配天。
<line/>○覆。上之覆下也。幬。有周四方之意。○如天者。極
<line/>其高也。高然後周而且廣。如淵者。極其深也。深然
<line/>後靜而且達。淵泉之淵。如淵之淵。意味有些間隔。
<line/>靜求可見。○人力所通者。非但舟車。舟車所不通
<line/>處。如懸度之類是也。此章。自近而遠之意灼然也。
<line/><line/><페이지 number="ITKC_MO_0577A_A257_122B"/>回回國。距中國數萬里之外國。人有詩曰。僧言佛
<line/>子在西空。道說蓬萊在海東。惟有孔門眞實事。眼
<line/>前無日不春風。此其驗也。</단락>
						<br/>
						<단락제목 align="left" indent="0">乙巳</단락제목>
						<단락 align="left" indent="0">○讀自唯天下至誠。至其孰能知之。○至聖至
<line/>誠。如天如淵。其天其淵。有血氣者尊親。達天德者
<line/>能知。上章下章。自相爲對。芝峰以爲。其孰能知之
<line/>知。似是承上文知天地之化育而言。鄭氏章句。未免
<line/>泛說云。余以爲此曲見也。太務新奇。太析精微。則
<line/>反不平常而自生此弊。讀書者。不可不戒之。</단락>
						<br/>
						<단락제목 align="left" indent="0">丙午</단락제목>
						<단락 align="left" indent="0">夜霧。○讀自詩曰衣錦尙絅。至不言而信。○闇
<line/><line/><페이지 number="ITKC_MO_0577A_A257_122C"/>然。雖幽澹而長遠。的然。雖突兀而淺弱。此章朱子
<line/>小註淡則不厭之不字。恐衍文。○君子之所不可
<line/>及者。言其謹獨之難也。</단락>
						<br/>
						<단락제목 align="left" indent="0">丁未</단락제목>
						<단락 align="left" indent="0">雲日吐呑。不開朗。○朝入西庠。夜迺還。</단락>
						<단락제목 align="left" indent="0">十一月</단락제목>
						<단락제목 align="left" indent="0">戊申</단락제목>
						<단락 align="left" indent="0">○讀自詩曰奏假無言。至無聲無臭至
<line/>矣。○ <원주>缺</원주></단락>
						<단락 align="left" indent="0">
							<페이지 number="ITKC_MO_0577A_A257_122D"/>
							<원주>庚午夏金少年永福聖配書之</원주>
						</단락>
					</내용>
				</본문정보>
				<주석정보>
					<주석항목 id="D001" type="난외주">
						<주석명>搜</주석명>
						<주석내용>擻</주석내용>
					</주석항목>
					<주석항목 id="D002" type="난외주">
						<주석명>疪㾗</주석명>
						<주석내용>疵痕</주석내용>
					</주석항목>
					<주석항목 id="D003" type="난외주">
						<주석명>師</주석명>
						<주석내용>帥</주석내용>
					</주석항목>
					<주석항목 id="D004" type="난외주">
						<주석명>貞</주석명>
						<주석내용>正</주석내용>
					</주석항목>
					<주석항목 id="D005" type="난외주">
						<주석명>
							<imghj href="KC06112"/>
						</주석명>
						<주석내용>嚚</주석내용>
					</주석항목>
					<주석항목 id="D006" type="난외주">
						<주석명>
							<imghj href="KC06112"/>
						</주석명>
						<주석내용>嚚</주석내용>
					</주석항목>
					<주석항목 id="D007" type="난외주">
						<주석명>肥</주석명>
						<주석내용>肌</주석내용>
					</주석항목>
					<주석항목 id="D008" type="난외주">
						<주석명>
							<imghj href="KC06112"/>
						</주석명>
						<주석내용>嚚</주석내용>
					</주석항목>
					<주석항목 id="D009" type="난외주">
						<주석명>亟</주석명>
						<주석내용>凾</주석내용>
					</주석항목>
					<주석항목 id="D010" type="난외주">
						<주석명>團</주석명>
						<주석내용>圝</주석내용>
					</주석항목>
					<주석항목 id="D011" type="난외주">
						<주석명>宣</주석명>
						<주석내용>寅</주석내용>
					</주석항목>
					<주석항목 id="D012" type="난외주">
						<주석명>子</주석명>
						<주석내용>了</주석내용>
					</주석항목>
					<주석항목 id="D013" type="난외주">
						<주석명>惜</주석명>
						<주석내용>措</주석내용>
					</주석항목>
					<주석항목 id="D014" type="난외주">
						<주석명>以</주석명>
						<주석내용>似</주석내용>
					</주석항목>
				</주석정보>
				<연계정보>
					<연계항목 type="이미지" 연계시작="ITKC_MO_0577A_A257_107A" 연계종료="ITKC_MO_0577A_A257_122D"/>
					<연계항목 type="번역문" 연계시작="ITKC_BT_0577A_0060_010_0010" 연계종료="ITKC_BT_0577A_0060_010_0010"/>
				</연계정보>
			</레벨4></레벨3></레벨2></레벨1></아이템>