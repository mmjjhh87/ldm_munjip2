<아이템 id="ITKC_MO" name="한국문집총간" org="한국고전번역원">
<레벨1 id="ITKC_MO_0577A" type="서지" 자료생성일="2006-11-30">
<레벨2 id="ITKC_MO_0577A_0210" type="권차" 자료생성일="2006-11-30">
			<메타정보>
				<제목정보>
					<제목><페이지 number="ITKC_MO_0577A_A257_295A"/>靑莊館全書卷之二十一 <원주>完山<문자효과 type="격자"/>李德懋<문자효과 type="격자"/>懋官<문자효과 type="격자"/>著<문자효과 type="격자"/>男光葵<문자효과 type="격자"/>奉杲<문자효과 type="격자"/>編輯<문자효과 type="격자"/>德水<문자효과 type="격자"/>李畹秀<문자효과 type="격자"/>蕙隣<문자효과 type="격자"/>校訂</원주></제목>
				</제목정보>
			</메타정보>
		
<레벨3 id="ITKC_MO_0577A_0210_010" type="문체" 자료생성일="2006-11-30">
				<메타정보>
					<제목정보>
						<제목>編書雜稿[一]</제목>
					</제목정보>
				</메타정보>
			
<레벨4 DCI="ITKC_MO_0577A_0210_010_0010_2006_A257_XML" id="ITKC_MO_0577A_0210_010_0010" type="최종정보" 자료생성일="2006-11-30">
					<메타정보>
						<제목정보>
							<제목>宋史筌編撰議 <원주>先是。<문자효과 type="격자"/>上以宋史煩冗。<문자효과 type="격자"/>命諸臣刪定。沈直學念祖。撰義例一<line/>卷。猶未告訖。甲辰公除積城。<문자효과 type="격자"/>命携至官。凡四䄵。書始成。爲四十冊。其遺民高麗遼金蒙古列<line/>傳。皆公所補撰。而本紀列傳等諸論贊。大約多公之筆云。義例中。亦有承<문자효과 type="격자"/>命追改者。幷見下。</원주></제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">宋史之厖雜。其弊有二。總裁之不學也。撰進之太促<line/>
也。總裁脫脫稍有學識。而阿魯圖則其自奏曰。臣素<line/>
<line/>
<페이지 number="ITKC_MO_0577A_A257_295B"/>不讀漢人文書。未解其義云。其鹵莾如此。至正四年。<line/>
始纂宋遼金三史。翌䄵進呈。其忙廹如此。柯維騏宋<line/>
史新編。閱二十䄵始成。惜乎。其不傳修史官揭徯斯。<line/>
附歐陽玄之私情。違楊維楨之公議。幷列遼金以爲<line/>
三史。玄非外蕃人。主論乖剌。其罪不容誅。而維騏新<line/>
編。始辨正統。功亦不少也歟。</단락>
<단락 align="left" indent="0">帝紀。志傳之綱領也。記大事者。欲其統會。立書法者。<line/>
欲其謹嚴。而宋史本記。尤失軆裁。故芟其冗衍。務歸<line/>
精約。汰其疊複。庸期齊整。間以續綱目續通鑑。補其<line/>
闕漏。</단락>
<단락 align="left" indent="0"><페이지 number="ITKC_MO_0577A_A257_295C"/>南郊圜丘。其號雖殊。其所祭天則一也。本紀或曰南<line/>
郊。或曰圜丘。極其錯雜。故幷改南郊。</단락>
<단락 align="left" indent="0">本紀中皇后太子崩薨必書。而妃嬪宗戚之薨卒不<line/>
書。宰相執政之在位而薨卒者必書。以知替代。其他<line/>
諸臣不書薨卒。</단락>
<단락 align="left" indent="0">本紀所載詔命小事。秪稱詔云云。命云云。而事宲稍<line/>
多者。或稱詔以云云。或稱詔曰云云。</단락>
<단락 align="left" indent="0">本紀中宰相執政拜罷。考其年月。一一書之。本紀本<line/>
傳及宰輔表。互有異同。詳畧不齊。故細加攷証。期於<line/>
歸一。</단락>
<단락 align="left" indent="0"><페이지 number="ITKC_MO_0577A_A257_295D"/>本紀中。外蕃朝聘。使价往來。無遺書之。而遣使賀外<line/>
國僞太后生日則曰。遣某使某國。賀其母生日。舊史。<line/>
稱太后。稱生辰。甚至禮志。有曰。大中祥符二年。北朝<line/>
皇太后告訃使來。改以契丹主母殂。告訃使來。</단락>
<단락 align="left" indent="0">陳壽作三國志。創立先主後主之號。顧炎武以爲今<line/>
之君子旣非曹氏司馬氏之臣。不當稱昭列爲先主。<line/>
其言可謂明白痛快。炎武又稱後主爲末帝。盖因劉<line/>
知幾論。後漢書劉玄列傳以爲東觀秉筆。容或諂於<line/>
當時。後來所修理宜刊革之言。而發此議也。嘗攷萬<line/>
斯同撰宋季忠義錄。有恭帝端宗末帝本紀。炎武斯<line/>
<line/>
<페이지 number="ITKC_MO_0577A_A257_296A"/>同。皆<문자효과 type="격자"/>明之遺民也。其論議撰述。宲有深意。故今修<line/>
史筌。不曰帝昺。特書爲末帝焉。</단락>
<단락 align="left" indent="0">后本紀。以妃追冊爲后者。亦載于紀。而惟祔太廟者<line/>
預焉。至若眞宗潘后。雖不祔廟。乃是潛邸之夫人。故<line/>
特載紀中。如仁宗張貴妃之類。雖曰追冊爲后。卽一<line/>
寵妃。而亦不祔廟。故不爲立紀而附之。</단락>
<단락 align="left" indent="0">年號之大中，祥符，太平興國。祗稱祥符，興國。甚無謂。<line/>
故一一具書。亦有年數加書者。假如景德。但有四年。<line/>
而或稱五年之類甚多。故指一釐正。</단락>
<단락 align="left" indent="0">宋之官銜最爲冗。長官至宰輔者。或有事宲無多。而<line/>
<line/>
<페이지 number="ITKC_MO_0577A_A257_296B"/>履歷連書。幾至二三十行。故段段以歷官某職。累遷<line/>
某任爲例。務從省約。</단락>
<단락 align="left" indent="0">宋史生澁。如韓琦傳不入中書堅辭位堅。改以固。王<line/>
嗣宗傳會愆雨。改以會天旱。王古傳墮崇寧黨籍墮。<line/>
改以罹。薛良顯傳贈恤良渥。良渥。殊厚之謂。而欲典<line/>
反陋。故刪之。王曙傳隋東臯子績之後也。改以唐大<line/>
樂丞績之後也。査道傳深信內典。改以深信佛書。徐<line/>
起傳賑餓殍。餓殍是僵死者。安用賑活。改以賑飢民。<line/>
聶昌傳本厚王黼。改以素善。劉昺傳討定彜器。改以<line/>
鑑定。如此改正。不可勝記。</단락>
<단락 align="left" indent="0"><페이지 number="ITKC_MO_0577A_A257_296C"/>宋史脫漏如何㮚傳金人再邀欽宗。欽宗有難色。㮚<line/>
與李若水以爲無虞。勸帝行。此一段見落。而論曰。再<line/>
詣金營㮚宲誤之。與傳相違。考通鑑續編。欽宗再幸<line/>
事補錄。劉應龍傳。秪書知崇寧縣。不書他官履歷。中<line/>
間忽書。按劾丁大全。攷大全傳有監察御史劉應龍。<line/>
請加竄云云。遂添書監察御史於應龍傳。至若劉琦<line/>
錢顗傳。不書登第及他般出身之事。而官則侍從也。<line/>
如此者。無路塡補。姑闕之。</단락>
<단락 align="left" indent="0">宋史重複。如韓綜傳末。旣書子宗道爲戶部侍郞寶<line/>
文閣待制。因書綱子宗彦云云。又書綜子宗道歷官<line/>
<line/>
<페이지 number="ITKC_MO_0577A_A257_296D"/>至戶部侍郞寶文閣待制。滕宗諒傳附劉越。而越傳<line/>
中又附宗諒。宋綬傳第三行。旣曰博通經史百家。下<line/>
段卒後。又書博通經史百家。如此處逐一刪改。至若<line/>
韓煕載旣載于南唐世家諸臣傳。又載于文苑傳。故<line/>
文苑所載者拔之。林霆旣載于儒林傳。又載于忠義<line/>
傳。今刪忠義所載。而移載于文苑。程師孟已載于列<line/>
傳第九十。又載于循吏。故循吏所載者拔之。</단락>
<단락 align="left" indent="0">志傳中廟號初現。書某宗。其後累現。秪書帝。若更一<line/>
朝。則又書某宗及帝如例。</단락>
<단락 align="left" indent="0">宗室世家。依王維儉所定宋史。增理宗考榮王希瓐。<line/>
<line/>
<페이지 number="ITKC_MO_0577A_A257_297A"/>而希瓐無事宲可書。考宗室世系表。自冀王惟吉以<line/>
後七世。及理宗卽位。追封榮王事爲傳。附載于燕王<line/>
德昭之派。宋史第四百十三卷。趙汝談等七人。連書<line/>
立傳。全沒軆裁。亦考世次。移附于各派之下。</단락>
<단락 align="left" indent="0">外夷傳。在在譌誤。而高麗尤甚。年紀名號。動輒紕謬。<line/>
事宲俗尙。擧皆顚錯。故以高麗史王世家。爲標準而<line/>
改撰焉。</단락>
<단락 align="left" indent="0">高麗，西夏，遼金，蒙古。雖曰外蕃。係是大國。故俱有總<line/>
論。其餘蠻夷。仍舊不爲立論。</단락>
<단락 align="left" indent="0">李全卽一盜賊。而其傳分上下編凡三十六版。楊愼<line/>
<line/>
<페이지 number="ITKC_MO_0577A_A257_297B"/>譏其文弊。今刪汰爲六版。</단락>
<단락 align="left" indent="0">程珦，朱松。事行學識。眞正名儒。而至若珦。識周惇頤<line/>
於獄<주석 id="D001" type="교감주">椽</주석>。因與爲友。後又薦官。使其二子從遊焉。松。私<line/>
淑楊時。托其子於所善胡憲，劉勉之，劉子翬。有宋之<line/>
大闡儒學。寔二人之功也。然宋史道學儒林。不爲珦，<line/>
松立傳。大是缺典。故取其行狀。別立二傳。</단락>
<단락 align="left" indent="0">藝文志。書名之錯繆。卷數之譌缺。撰人之舛誤。部居<line/>
之荐複。一一釐正。以馬端臨經籍攷。鄭樵藝文略。參<line/>
互攷証。秪取宋人編纂者。而御撰諸書。必錄之于部<line/>
首。諸臣所著。不盡拘時世次序。至若撰人名亡及有<line/>
<line/>
<페이지 number="ITKC_MO_0577A_A257_297C"/>書無卷者。別附于每類之下。而詳註焉。</단락>
<단락 align="left" indent="0">宋史。當別立傳。而不立者甚多。故詳攷分別。如樂史。<line/>
自樂黃目傳剔出。立傳于文苑。王則。自明鎬傳剔出。<line/>
方臘。自童貫傳剔出。而立傳于叛逆之類也。</단락>
<단락 align="left" indent="0">儒林傳。胡寅，胡寧，胡宏，李心傳，道傳兄弟。次序倒錯。<line/>
故釐正。大抵親屬知舊。混載傳中。當附而不附者。另<line/>
揭傳外。不當附而特附者。<주석 id="D002" type="난외주">故</주석>隨輕重而正之。</단락>
<단락 align="left" indent="0">天文志。雲陰之陰字。或曰陰。或曰𩃬。而𩃬與陰一字。<line/>
故擧改以𩃬。他皆倣此。</단락>
<단락 align="left" indent="0">高俅。本蘓軾小史。因王詵。得幸於徽宗。官至使相而<line/>
<line/>
<페이지 number="ITKC_MO_0577A_A257_297D"/>能不忘蘓氏。佞幸中稍具人心者也。採摭王明淸揮<line/>
麈錄所載俅事。別立傳補佞幸。</단락>
<단락 align="left" indent="0">元吳立夫撰桑海錄。明程克鄞撰宋遺民錄。李小有<line/>
撰廣遺民錄。萬斯同撰宋季忠義錄。今其書不可得<line/>
而續。則博採羣書。牽連而書之。爲遺民傳。嗚呼。宋社<line/>
己屋。而版圖盡爲虜有。惟遺<주석 id="D003" type="난외주">民</주석>者。隱忍畏約。孤行孑<line/>
立。嘻嘻咄咄。如痴如狂而隱然爲蒙古之勍敵。何其<line/>
壯歟。讀遺民而不歔欷飮泣者。非忠臣志士也。</단락>
<단락 align="left" indent="0">李楷曰。宋之存亡。爲中國之存亡。旨哉言乎。然蒙古<line/>
匪惟亡宋亡中國而已。宲亡宋史與中國之史也。史<line/>
<line/>
<페이지 number="ITKC_MO_0577A_A257_298A"/>筌之作。紀二帝。傳三虜。添姦臣。蒐遺民。此其大綱。王<line/>
者之起。必有取法者矣。是奚但存宋史。抑亦存中國<line/>
之史也。與高皇帝廓淸元虜。再闢乾坤。匹美偉烈。猗<line/>
歟盛哉。</단락>
<단락 align="left" indent="0">刱業之君。追尊先世。昉於有周。而漢之高祖。只生尊<line/>
太公爲太上皇。肇稱極尊之美號。洵爲萬世之典禮。<line/>
當是時。昭靈夫人雖不在世。而係是高祖之父母。則<line/>
太上與帝等。而昭靈與后齊也。然司馬遷史記。不立<line/>
紀傳。葢理不可屈。而史不可私之。微意存焉。魏志晉<line/>
書。始置操懿於本紀之首。何其悖也。宋史追尊四祖。<line/>
<line/>
<페이지 number="ITKC_MO_0577A_A257_298B"/>不立本紀。而略叙於太祖之紀。惟杜太后。則載於后<line/>
傳之首。是由生時得穪尊號而然也歟。然則匪惟有<line/>
違於遷史之微意。或以太祖父母之存亡。低昂其史<line/>
法。則乾坤之位不定矣。帝王之孝不全矣。若倣金史。<line/>
別撰僖順翼宣四祖爲世紀。置諸篇首。仍列叙崔桑<line/>
劉杜四后於諸后之紀。尙或可也。然其事蹟。不可復<line/>
攷。則今於杜后本傳。各以事類。分編於太祖太宗本<line/>
紀之中。亦惟愈於闕宣祖之紀。而存杜后之傳也。</단락>
<단락 align="left" indent="0">公主之號。始於周之中葉。嫁女于諸侯。以天子至尊。<line/>
不自主婚。故使同姓者主之。謂之公主。歷代因之。宋<line/>
<line/>
<페이지 number="ITKC_MO_0577A_A257_298C"/>朝襲漢唐之制。帝女曰公主。姊妹曰長公主。諸姑曰<line/>
大長公主。或以美名。或以國。至祖姑而或加兩國。政<line/>
和三年。蔡京建議。始改公主爲帝姬。加以美名。二字<line/>
易國名。四字易兩國名。列朝諸公主。皆追改爲帝姬<line/>
焉。周姬姓。故謂其女曰王姬。其時諸侯如齊宋之女。<line/>
亦不曰姬。而各氏其姓。曰子曰姜。今宋之趙氏。系出<line/>
於嬴。則不當穪姬也明矣。盖王安石。以周禮爲理財<line/>
之書。如行靑苗之類。皆有所因。而京紹述安石。期盡<line/>
行之。圜丘方田之類是也。至於改公主爲帝姬而極<line/>
矣。京又請免茂德帝姬見舅姑行盥饋之禮。徽宗不<line/>
<line/>
<페이지 number="ITKC_MO_0577A_A257_298D"/>從焉。噫。小人之心。殆不可知也。南渡以後。始復公主<line/>
之號。故公主傳。惟徽宗之女稱帝姬。以見一時之制<line/>
云爾。</단락>
						</내용>
					</본문정보>
					<주석정보>
						<주석항목 id="D001" type="교감주">
							<주석명>椽</주석명>
							<주석내용>掾</주석내용>
						</주석항목>
						<주석항목 id="D002" type="난외주">
							<주석명>故</주석명>
							<주석내용>姑</주석내용>
						</주석항목>
						<주석항목 id="D003" type="난외주">
							<주석명>民</주석명>
							<주석내용>民下似落傳字</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_295A" 연계종료="ITKC_MO_0577A_A257_298D"/>
						<연계항목 type="번역문" 연계시작="ITKC_BT_0577A_0240_010_0010" 연계종료="ITKC_BT_0577A_0240_010_0010"/>
					</연계정보>
				</레벨4>
<레벨4 DCI="ITKC_MO_0577A_0210_010_0020_2006_A257_XML" id="ITKC_MO_0577A_0210_010_0020" type="최종정보" 자료생성일="2006-11-30">
					<메타정보>
						<제목정보>
							<제목>宋史筌光宗贊</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">光宗幼有令聞。嚮用儒雅。孝宗以爲類己。傳之大統。<line/>
不害爲知子而擇贒。故卽位之初。攬權綱而屛嬖倖。<line/>
政事修擧。可謂有爲之主。然宮闈悍妬。致驚憂之疾。<line/>
閹寺讒搆。怠孝養之節。朝野遑遑。幾激大變。嗚呼危<line/>
哉。詩云。孝子不匱。永錫爾類。又云。靡有不孝。自求伊<line/>
<주석 id="D001" type="난외주">祐</주석>。以孝宗之孝。而不受厥報。天道之不可度如是也<line/>
<line/>
<페이지 number="ITKC_MO_0577A_A257_299A"/>夫。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>祐</주석명>
							<주석내용>祜</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_298D" 연계종료="ITKC_MO_0577A_A257_299A"/>
						<연계항목 type="번역문" 연계시작="ITKC_BT_0577A_0240_010_0020" 연계종료="ITKC_BT_0577A_0240_010_0020"/>
					</연계정보>
				</레벨4>
<레벨4 DCI="ITKC_MO_0577A_0210_010_0030_2006_A257_XML" id="ITKC_MO_0577A_0210_010_0030" type="최종정보" 자료생성일="2006-11-30">
					<메타정보>
						<제목정보>
							<제목>宋史筌儒林傳論</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">文人易得而儒者不易得。是盖百文人。不足以當一<line/>
儒者。故能通一經專一藝者。謂之儒。泛覽百家綜覈<line/>
名物。又其次耳。至若博通羣聖人之書。探賾名理。耻<line/>
一物之不知。始可謂之大儒。此乃揚雄所謂通天地<line/>
人者也。千百年僅見數人焉。宋之道學諸先生。直接<line/>
孔孟之學統。則固不敢論。而其載於儒林傳者。往往<line/>
拔萃卓然。爲文献之宗師。擧皆恥爲一文人而止。嗚<line/>
呼盛矣。然則宋史之立道學儒林文苑。可見其義例<line/>
<line/>
<페이지 number="ITKC_MO_0577A_A257_299B"/>之犂肰。不可渾。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_299A" 연계종료="ITKC_MO_0577A_A257_299B"/>
						<연계항목 type="번역문" 연계시작="ITKC_BT_0577A_0240_010_0030" 연계종료="ITKC_BT_0577A_0240_010_0030"/>
					</연계정보>
				</레벨4>
<레벨4 DCI="ITKC_MO_0577A_0210_010_0040_2006_A257_XML" id="ITKC_MO_0577A_0210_010_0040" type="최종정보" 자료생성일="2006-11-30">
					<메타정보>
						<제목정보>
							<제목>讀宋史儒林傳</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0">司馬遷。列儒家於九流。盖出自古司徒之官。明五常<line/>
之序者也。雖然。儒固可以統百家。不可幷列於九流。<line/>
則知司馬遷非儒者也。遷作史記。因立儒林傳。備載<line/>
齊魯傳經之儒。後之秉史筆者。倣而編之。遷亦不爲<line/>
無功於斯文。儒有究極性理之儒。有飭礪名行之儒。<line/>
有博聞著述之儒。皆不出于修己經世之學。至若汩<line/>
溺於詞章。馳騖於科擧。是名儒而賊儒者。烏可備數<line/>
於儒林也哉。有宋之世。周程張朱。鬱肰相望。繼絶學<line/>
<line/>
<페이지 number="ITKC_MO_0577A_A257_299C"/>于千五百年之後。性理名行。著述純備。道之統緖。滔<line/>
滔如江河之有源流。於是道學之傳。不得不特揭于<line/>
宋史。竊觀前史儒林傳。自漢以來。槩無醇儒。而訓詁<line/>
前聖之遺書。啓發後來之學者。其行誼則或不足以<line/>
觀。宋初聶崇義，邢昺之倫。擧皆博極經傳。無愧前史<line/>
之儒林。而得聞大道則未也。南渡以後。呂祖謙，蔡元<line/>
定以至何基，王柏之流。著書修行。翼聖經衛道學。皆<line/>
親炙私淑於程，朱之門者也。此不惟卓然於前史之<line/>
儒林。亦可見宋朝三百年儒林之非一致也。</단락>
						</내용>
					</본문정보>
					<연계정보>
						<연계항목 type="이미지" 연계시작="ITKC_MO_0577A_A257_299B" 연계종료="ITKC_MO_0577A_A257_299C"/>
						<연계항목 type="번역문" 연계시작="ITKC_BT_0577A_0240_010_0040" 연계종료="ITKC_BT_0577A_0240_010_0040"/>
					</연계정보>
				</레벨4>
<레벨4 DCI="ITKC_MO_0577A_0210_010_0050_2006_A257_XML" id="ITKC_MO_0577A_0210_010_0050" type="최종정보" 자료생성일="2006-11-30">
					<메타정보>
						<제목정보>
							<제목>宋史筌義例改正</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 align="left" indent="0"><페이지 number="ITKC_MO_0577A_A257_299D"/>義例。刪減杜太后傳。移編事宲于太祖本紀。而公主<line/>
傳則依舊史。首載秦國長公主。長公主。太祖之妹也。<line/>
旣傳帝妹。不紀母后。軆例逕庭。故今刪杜后事宲之<line/>
載太祖本紀者。還編于后本紀之首。</단락>
<단락 align="left" indent="0">義例。改舊史藝文志。爲經籍志。藝文昉於班史。經籍<line/>
刱於隋書。而其名義不甚異也。則不如仍舊之爲愈。<line/>
故今正之。</단락>
<단락 align="left" indent="0">義例。以北宋之趙普，曹彬，李沆，韓琦，司馬光。南宋之<line/>
張浚，李綱，韓世忠，岳飛，文天祥凡十人。爲宰輔世家。<line/>
盖南北宋名臣碩輔。地醜德齊。磊落相望。宲難取捨。<line/>
<line/>
<페이지 number="ITKC_MO_0577A_A257_300A"/>若以南北宋各五人。陞于世家。則此雖出於旌功叙<line/>
尊。而近于硬定排擬。今依舊史。還次于列傳。</단락>
<단락 align="left" indent="0">義例。特陞周敦頤，張載，程顥，程頤，朱熹五賢于世家。<line/>
盖從遷史孔子世家之例。然五賢之功德。揭日月而<line/>
亘宇宙。則不以世家而始尊。不以列傳而或損。故今<line/>
另立五賢列傳。特次于諸臣之首。以寓表章之書法。<line/>
義例。公主傳。降置外戚之上。以避婦人。而在廷臣之<line/>
上。此則不然。公主雖曰婦人。亦係懿親。宜居宗室之<line/>
下。爲列傳之首。而在五賢之上。五賢之次。卽諸臣。皆<line/>
取九經親親尊賢敬大臣之義也。今皆改正。</단락>
<단락 align="left" indent="0"><페이지 number="ITKC_MO_0577A_A257_300B"/>義例。移編穆脩于儒林傳。以其傳易學也。然陳摶爲<line/>
宋初易學之首。而置之隱逸。則脩之爲儒林。無乃不<line/>
可乎。且脩與柳開。倡國初之古文。丕變文軆。故今又<line/>
移次于文苑傳柳開之下。</단락>
<단락 align="left" indent="0">義例。葉適移編文苑傳。以其古文名世也。然有薦賢<line/>
衛道之功。不可以一文人蔽之也。故今仍舊史。還于<line/>
儒林傳。</단락>
<단락 align="left" indent="0">義例。曾鞏，洪邁。移編文苑傳。鞏以文詞。邁以博洽也。<line/>
肰二人俱位躋宰列。蔚爲名碩。不可但以文詞博洽<line/>
與之。今依舊史。還次諸臣之列。</단락>
<단락 align="left" indent="0"><페이지 number="ITKC_MO_0577A_A257_300C"/>義例。刪卓行傳。以劉<주석 id="D001" type="난외주">廷</주석>式，巢谷，徐積，曾叔卿，劉永一<line/>
等。編于孝義傳之末。而積與永一。固有孝行。其餘三<line/>
人。不可強附。舊史別立卓行。雖甚無謂。無寧仍舊之<line/>
爲愈。故今正之。</단락>
<단락 align="left" indent="0">義例。以丁謂，夏竦，王欽若，湯思退，史彌遠，史嵩之移<line/>
次于姦臣傳。又以林持等三十餘人。一一類附。雖嚴<line/>
修史之斷例。肰姦臣是何等名目。不可遽肰加之於<line/>
古人。而矧又肰疑者。不必強論。庸瑣者不足深誅。故<line/>
只存舊史姦臣。擧皆還之舊次。</단락>
<단락 align="left" indent="0">義例。叛逆傳。合唐書叛臣，逆臣傳而名之。肰若曰叛<line/>
<line/>
<페이지 number="ITKC_MO_0577A_A257_300D"/>臣云爾。則固已爲逆也。不必合穪。亟遵舊史。</단락>
<단락 align="left" indent="0">義例。九氏列于外國之上。盖以俘降擯之也。肰九氏<line/>
皆以中國之人。乘亂割據。已先於有宋開國之初。則<line/>
後雖次第爲宋所幷。固不可比列於外國。今移次周<line/>
三臣之上。</단락>
<단락 align="left" indent="0">歷代年號之頻改。莫宋朝若也。一號之間。長短不齊。<line/>
故本紀以外。年數之長者。稱幾年。䄵數之短者。稱初<line/>
中末。若大事則不拘初中末。特書幾年。</단락>
<단락 align="left" indent="0">列傳諸人。或有有字而無貫者。或有無字而有貫者。<line/>
或有無字無貫者。只從舊史書之。不必強考於他書<line/>
<line/>
<페이지 number="ITKC_MO_0577A_A257_301A"/>而塡補。</단락>
<단락 align="left" indent="0">論斷之文。就舊史。或全用。或刪改。亦或別撰。而務從<line/>
平易公正。若涉慘覈苛刻之論。一切革正。</단락>
<단락 align="left" indent="0">仿綱目之思政殿訓義。備考之崇政殿編之例。卷下<line/>
一一書尊賢閣編。</단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>廷</주석명>
							<주석내용>庭</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_299C" 연계종료="ITKC_MO_0577A_A257_301A"/>
						<연계항목 type="번역문" 연계시작="ITKC_BT_0577A_0240_010_0050" 연계종료="ITKC_BT_0577A_0240_010_0050"/>
					</연계정보>
				</레벨4>
<레벨4 DCI="ITKC_MO_0577A_0210_010_0060_2006_A257_XML" id="ITKC_MO_0577A_0210_010_0060" type="최종정보" 자료생성일="2006-11-30">
					<메타정보>
						<제목정보>
							<제목>宋史筌遺民列傳</제목>
						</제목정보>
						<저자정보 type="필자">
							<저자>
								<한글성명>이덕무</한글성명>
								<한자성명>李德懋</한자성명>
							</저자>
						</저자정보>
						<간행정보>
							<집수번호>a257</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">雜著類</분류내용>
								<분류내용 type="중분류">其他類</분류내용>
							</분류항목>
						</분류정보>
					</메타정보>
					<본문정보>
						<내용>
<단락제목 align="left" indent="0">[謝翺]</단락제목>
<단락 align="left" indent="0">謝翺字臯羽。一字臯父。福州人。父鑰。性至孝。通春秋。<line/>
咸淳初。翺試進士不第。慨肰以古文。倡作宋鐃歌鼔<line/>
吹騎吹曲。上太常隷之。德祐初。元兵陷臨安。丞相文<line/>
天祥。開府延平。檄召勤王兵。翺傾家貲。卛鄕兵數百<line/>
<line/>
<페이지 number="ITKC_MO_0577A_A257_301B"/>人來赴。遂署諮議參軍。及國亡。天祥被執。翺匿民間。<line/>
室家喪亡。購得一子軍伍中。相與力作自給。屬繇役<line/>
繁興。不堪廹辱。因委而出遊。獨携天祥所贈端硯以<line/>
行。歲壬午。天祥死節于燕。翺益悲不能禁。每行遊浙<line/>
水東。逢山川，池榭，雲嵐，草木與天祥所別處及其時<line/>
適相類。則徘徊顧眄。失聲慟哭。會稽王英孫，山陰徐<line/>
天祐。延致遊士。賦咏相娛。翺往依焉。過姑蘇。望夫差<line/>
之㙜。慟哭竟日。時西僧。犯諸帝陵。翺與唐珏，林德陽，<line/>
鄭樸翁。潛謀收掩陵骨。爲作冬靑引。過禹窆。北嚮而<line/>
哭。乘舟過蛟門。登候潮山。感夫子桴海之歎。則又哭。<line/>
<line/>
<페이지 number="ITKC_MO_0577A_A257_301C"/>浦江吳渭。開月泉社。邀致邑人方鳳，永康，吳思齊。翺<line/>
亦依焉。又立汐社而合之。盖取晩而有信之義。至睦<line/>
州。館于翁登家。登弟衡與馮桂芳。俱執弟子禮。又西<line/>
至杭州。慕屈原。懷郢都。託興遠遊。自號晞髮子。又稱<line/>
宋累者。歲庚寅。過嚴灘。有子陵臺。孤絶千丈。時天寒<line/>
風急。翺持酒以登。設文天祥主于荒亭隅。再拜跪哭。<line/>
酹酒畢。號而慟者三復。再拜跪。乃以竹如意擊石。作<line/>
楚歌招之曰。魂朝往兮何極。莫歸來兮關水。黑化爲<line/>
朱鳥兮有咮焉食。歌闋。竹石俱碎。因作西臺慟哭記。<line/>
語多廋人。莫詰其何謂。惟方鳳，吳思齊。深悲之。臺南<line/>
<line/>
<페이지 number="ITKC_MO_0577A_A257_301D"/>有方干舊隱處曰白雲村。翺遂卜居。顧其友曰。死必<line/>
葬我于此。翺耿介。不以貧累人。所居産薪炭。每秋暮。<line/>
載至杭州易米。以其羡資。遊江海。訪前代故宲。後寓<line/>
錢塘。娶遺民劉氏女。歲乙未。翺病革。謂其妻曰。吾去<line/>
鄕千里交遊。惟方韶卿，吳子善輩。數人如兄弟。死必<line/>
以赴。愼收吾文及遺骨以授之。卒年四十七。韶卿子<line/>
善。卽鳳，思齊字也。於是鳳，思齊，方幼學，方燾，馮桂芳，<line/>
翁登，翁衡。同葬翺于子陵臺南。殉以文藁。伐石表之<line/>
曰。粤謝翺墓。初翺悲朋友道喪。思合同志氏名。作許<line/>
釰錄。築亭勒石。期無忘。吳季子意。俱未果。至是鳳等<line/>
<line/>
<페이지 number="ITKC_MO_0577A_A257_302A"/>爲建許釰亭於墓右。從翺志也。吳幼敏。祀翺于月泉<line/>
精舍。翺倜儻有大節。閒居有憂色。語聲甚微。鬱鬱不<line/>
平之氣。一宣於詩文。讀之使人悽愴。其志浩汗超越。<line/>
視世事無足當其意者。獨嗜遊佳山水。所至卽造遊<line/>
錄。持以託人。刻厲憤激。直欲起古人從之遊。不務諧<line/>
流俗。意所不顧。萬夫莫回。談前朝事。輒悲鳴煩促。涕<line/>
泗潸肰。或有苟合於當世而自謂得志者。輒憎翺。翺<line/>
自若也。平居與同好。情甚骨肉。而嫉惡如讎。遍訪古<line/>
老。所至滯留。類遊惰士至。講送編剗。輒不知寒暑飢<line/>
渴。當其執筆。瞑目遐思。身與天地俱忘。所着有詩文<line/>
<line/>
<페이지 number="ITKC_MO_0577A_A257_302B"/>集，唐補傳，南史贊，楚辭，芳草圖譜，天地閒集若干卷。<line/>
嘗倣秦楚之際月表。作獨行傳及左氏傳續辨，歷代<line/>
詩譜。皆未完。</단락>
<단락제목 align="left" indent="0">[方鳳]</단락제목>
<단락 align="left" indent="0">方鳳字韶卿。浦江人。由太學生。授容<line/>
州學正。治毛詩。陳宜中當國。禮下之。使其二子大登<line/>
小登。受業。同鄕黃溍，柳貫。皆出其門。好奬拔人材。士<line/>
有一善。未嘗不與之引進。國亡隱㞐不仕。時浦江吳<line/>
渭。雅好客。遺逸。多往依焉。延鳳及謝翺吳思齊。開月<line/>
泉吟社。鳳使其子肖。學春秋于翺。翺嘗留金華山中。<line/>
歲暮。與鳳。爲文祭文天祥。共賦短歌行。以寄餘悲。翺<line/>
與鳳。約爲異姓兄弟。平居不忍離。離輒復合。卧起食<line/>
<line/>
<페이지 number="ITKC_MO_0577A_A257_302C"/>飮。相與語。意不能平。未嘗不撫膺流涕也。翺將死。語<line/>
其妻。托其後事於鳳。訃聞。鳳與方幼學，方燾，吳思齊，<line/>
馮桂芳，翁登，翁衡。會小罏峰。哭盡哀。遂具舟之西湖。<line/>
將翺棺。歸葬于子陵釣臺南。著巖南集。</단락>
<단락제목 align="left" indent="0">[吳思齊]</단락제목>
<단락 align="left" indent="0">吳思齊字<line/>
子善。麗水人。其學。本之外曾祖陳亮。由任子補官。攝<line/>
嘉興丞。數以書。干用事者。言賈似道母喪。不宜賜鹵<line/>
簿責文。及翁顧忌爭不力。猶不爭耳。又言御史兪浙。<line/>
以論謝堂去職。宰相附貴戚。<주석 id="D001" type="난외주">責</주석>言路。如朝廷何。遂忤<line/>
似道。流寓桐廬。雖寒疾耳聾。遇事不以勢移。不以貧<line/>
屈。自號歸全子。國亡。有勸之仕者。輒謝曰。處子已嫁。<line/>
<line/>
<페이지 number="ITKC_MO_0577A_A257_302D"/>不能更二夫也。與謝翺方鳳。客于浦陽吳渭家。爲江<line/>
源講社。日夕吟哦不自休。情逾兄弟。終始無變志。著<line/>
歸全集。</단락>
<단락제목 align="left" indent="0">[吳渭]</단락제목>
<단락 align="left" indent="0">吳渭字淸翁。浦江人。仕義烏令。退居吳溪。<line/>
多延接故老遺民。謝翺，方鳳，吳思齊。皆往依焉。渭開<line/>
月泉吟社。遍諭遠近人士。以春日田園雜興爲題。定<line/>
殿最。一如科擧法。共得二千七百餘卷。中選者二百<line/>
八十人。首爲羅公福。卽三山連文鳳。次馬澄翁。卽義<line/>
烏馮澄。次高宇。卽武林梁相。各贈貽有差。一時傳爲<line/>
盛事。渭子幼敏。字功父。登亞榜進士。嘗師事翺。使其<line/>
子貴。受春秋于翺。渭弟謙。字仲恭。與翺同年生。開江<line/>
<line/>
<페이지 number="ITKC_MO_0577A_A257_303A"/>源講社。使其子似孫。從翺遊。及翺死。謙爲墓誌。幼敏<line/>
捐田。祀于月泉精舍。時有嚴侶者。字君友。光三十世<line/>
孫也。嘗從翺遊。與社中友。爲築許釰亭于翺之墓前。</단락>
<단락제목 align="left" indent="0">[鄧牧]</단락제목>
<단락 align="left" indent="0">鄧牧。錢塘人。通莊列諸書。嘗居餘杭之洞霄宮。經<line/>
月不出。四方名士。以文字請者。踵相接。非其人不與<line/>
之接。遇謝翺于會稽。爲方外友。牧謂文章當出胷臆。<line/>
自成一家。而翺記聞優贍。必欲中古人繩墨。相與論<line/>
文不合。及見牧所爲文。翺起謝曰。公不肯區區有所<line/>
模擬。然法度高古。殆天才也。牧因爲言。杭大都會。文<line/>
士輩出。盍往交之。翺遂挈家。寓錢塘牧。薄遊山水。時<line/>
<line/>
<페이지 number="ITKC_MO_0577A_A257_303B"/>翺病篤。望牧不至。作詩懷之。盖絶筆也。牧歸悲惋不<line/>
已。誄之曰。上世之士以文顯。而君窮於文。痛哉臯父。<line/>
著有洞霄之志。</단락>
<단락제목 align="left" indent="0">[鄭思肖]</단락제목>
<단락 align="left" indent="0">鄭思肖字憶翁。連江人。父起。字叔起。號菊山。爲安定<line/>
和靖二書院山長。淳祐中。鄭淸之再爲相。起憤然曰。<line/>
端平出師。兩京之敗。皆淸之誤國之罪。卽登其門。大<line/>
罵曰。端平敗相。何敢再壞天下耶。淸之怒。執起及其<line/>
妻子下獄。京尹趙與<imghj href="KC06276"/>越一夜。俱縱之。起後與賈似<line/>
道論得失。累忤其意。又伏闕駁姦相史嵩之。其正直<line/>
皆類此。思肖入太學。應博學宏詞科。虜兵南下。叩閽<line/>
<line/>
<페이지 number="ITKC_MO_0577A_A257_303C"/>上䟽。辭甚切直。不報。國亡。自號所南。盖寓意不北面<line/>
于他姓也。隱居吳下。坐必南向。歲時伏臘。輒野哭。南<line/>
向再拜。不與北人往來。或於人坐中。見有語音異者。<line/>
輒引去。人亦不爲恠。扁其室曰本穴世界。以本字之<line/>
十置穴下。則爲大宋字也。性愛竹。嗜餐梅花。工畫墨<line/>
蘭。輒不畫土根曰。地爲他地矣。不妄與人畫。邑宰強<line/>
求之。思肖怒曰。頭可斫。蘭不可畫。趙孟頫才名重當<line/>
世。思肖惡其托附于虜。遂與之絶。孟頫數往候之。不<line/>
得見。歎息而去。癖於詩。不與人唱和。辭多激烈。輒高<line/>
吟淚下。若不能一日生。寡與人合。獨往獨來。或哆口<line/>
<line/>
<페이지 number="ITKC_MO_0577A_A257_303D"/>不語。瞠目高視而僵立。衆周匝指笑。亦不顧。破衣垢<line/>
貌。囈語若有所求而不獲。嘗曰。衆人所行。我不行。衆<line/>
人所不行。我行。固知取罵於世。然卒莫之能改。又曰。<line/>
堯舜之聖。非吾君也。况於湯武乎。又况於非湯武者<line/>
乎。嘗撰臣子盟檄二篇。其畧曰。國家大讐未報。天下<line/>
大迷未寤。我心大憂未釋。生非所愛。死非所畏。父敎<line/>
於昔。母諭於今。不得不大一擧而殛賊。于以正天地<line/>
之大位。于以開日月之新光。古今忠臣義士英壯激<line/>
烈。高風凜然。吾亦人也。寧獨不能爲歟。坐視君上蒙<line/>
大難而不救。又棄父母所育之身。化爲犬羊。生不得<line/>
<line/>
<페이지 number="ITKC_MO_0577A_A257_304A"/>爲全人。死又不得全歸。啣寃痛于罔極。何忍負吾君。<line/>
何忍負吾父母。盖日望中興。託之空言如此。思肖嘗<line/>
謂人曰。今無君父。世皆爲賊。我當爲天地斯道之主。<line/>
主也者。主綱常於無窮也。人或笑之曰。豈少君一人<line/>
哉。思肖厲聲曰。正少我一人。爾宲萬萬不容。不出爲<line/>
斯道立極。非不知賊之刀鋸之痛。肰痛有甚於刀鋸<line/>
者。寧忍避一身之微痛。不救天下之至痛也哉。思肖<line/>
祭忠臣文天祥，陸秀夫，李庭芝，陳文龍，單公選，趙與<line/>
擇，李芾，馬曁，姜才，趙淮，趙昴發，夏椅，王安節，阮正己。<line/>
其文有曰。寧受極痛。不敢犯義。大勇無死。與天吐氣。<line/>
<line/>
<페이지 number="ITKC_MO_0577A_A257_304B"/>如水在地。如日行空。無所不及。有禱必從。國運未亨。<line/>
深抱不平。飮恨結石。當胷而橫。願卛厲鬼。千萬億兵。<line/>
風聲鶴唳。草木人形。一戰萬勝。覆載淸寧。庶幾斯民。<line/>
不<주석 id="D002" type="난외주">盲</주석>其生。其爲文。輒斥元人曰賊。虜曰韃靼。多記革<line/>
世時事。史所不載與所著諸文。合以名之曰心史。錮<line/>
之以鐵。藏于此禪寺井中。以冀後世之或見。晩年潛<line/>
心性命之學。卒年七十八。</단락>
<단락제목 align="left" indent="0">[羅公升]</단락제목>
<단락 align="left" indent="0">羅公升字時翁。永豊人。大父開禮。爲武岡敎授。文天<line/>
祥開督府於閩廣。號召勤王兵。辟開禮。授安撫使。兵<line/>
敗被執。不食死。公升少有才畧。以軍功。爲本邑尉。傷<line/>
<line/>
<페이지 number="ITKC_MO_0577A_A257_304C"/>大父死節。傾家貲。北遊燕趙。與宗室趙孟榮。圖復宋<line/>
室。知勢不可爲。渡錢塘江。作吊胥濤賦以自寓。著有<line/>
滄洲集。劉辰翁稱其詩抑欝委折。情辭悽悵難言之<line/>
義多焉。弟宗仁。亦不仕元。父死。廬墓哀泣。不御酒肉<line/>
者七年。</단락>
<단락제목 align="left" indent="0">[程楚翁]</단락제목>
<단락 align="left" indent="0">程楚翁。婺源人。德祐末。虜兵入臨安。江東列郡皆下。<line/>
楚翁結死士。謀復郡城。事洩被執。<주석 id="D003" type="난외주">榜</주석>掠幾死。賄守者<line/>
得脫。遂從謝枋得於閩。及枋得被執。楚翁無所依。死<line/>
於逆旅。</단락>
<단락제목 align="left" indent="0">[陳㝱立]</단락제목>
<단락 align="left" indent="0">陳㝱立。名植。以字行。漳浦人。淳祐進士。督嶺南兵馬。<line/>
<line/>
<페이지 number="ITKC_MO_0577A_A257_304D"/>祥興帝航海。㝱立以舟師應援。後又馳檄諸蠻。圖立<line/>
宋。後聞張世傑覆舟。變姓名。匿九候山。臨死。命葬海<line/>
濱曰。猶可南望崖山也。弟格。爲監簿。國亡死之。</단락>
<단락제목 align="left" indent="0">[唐珏]</단락제목>
<단락 align="left" indent="0">唐珏。字玉潛。會稽人。號雷門。家貧。聚徒授經。供甘旨。<line/>
養其母。江南釋敎緫統楊璉眞珈者。西番僧也。怙恩<line/>
橫肆。歲戊寅。卛徒役。先發寧宗理宗度宗楊后四陵。<line/>
攫其珠寶。復發徽欽高孝光五帝。幷孟，韋，吳，謝四后<line/>
陵。焚其胔。棄骨草莾間。珏時年三十二歲。方客于王<line/>
英孫家。聞之哀情亟。貨家具。執券行貸。得白金二百<line/>
星。仍具酒肴。邀里中少年數輩。狎坐轟飮。酒且酣。少<line/>
<line/>
<페이지 number="ITKC_MO_0577A_A257_305A"/>年起請曰。若是將何爲。珏慘肰。且以告收瘞陵骨。衆<line/>
謝曰。諾。或曰。事露當奈何。珏曰。今四郊多暴骨。取竄<line/>
以易。誰復知者。乃斲文木爲凾。複黃絹爲囊。各署某<line/>
陵。夜半分授而散遣。遂蕝地以藏。爲文以告。詰朝。仍<line/>
出酬白金。且戒勿泄。未幾。眞珈裒陵骨。雜置牛馬枯<line/>
骼中。建塔杭故官以壓之。名曰鎭南浮屠。杭民悲戚。<line/>
不忍<주석 id="D004" type="난외주">抑</주석>視。了不知陵骨之猶存也。元主遂命眞珈。以<line/>
宋陵墓所獲金銀寶器。修天衣寺。珏又於宋常朝殿。<line/>
掘冬靑樹。移植於所藏土堆上。作冬靑行二首以識<line/>
之。每歲寒食。輒私往祭酹焉。惟粤人謝翺。永嘉林德<line/>
<line/>
<페이지 number="ITKC_MO_0577A_A257_305B"/>陽。平陽鄭樸翁。會稽王英孫。宲謀其事。珏一日。忽若<line/>
將絶者。良久始蘇曰。吾見一王者。命之曰藉爾掩骸。<line/>
其有以報。錫爾伉儷及子三人田三頃。後有治中袁<line/>
俊齋者。邀珏爲子師。因問曰。吾渡江。聞有唐氏。瘞宋<line/>
諸陵骨。子豈其宗耶。左右指珏曰。此良是。俊齋拱手<line/>
納拜。特加敬禮。爲之聘故國之公女。給故國之公田。<line/>
後得三子。一如所夢。</단락>
<단락제목 align="left" indent="0">[王英孫]</단락제목>
<단락 align="left" indent="0">王英孫字才翁。會稽人。少保<line/>
克謙子。仕將作主簿。自號修竹。與山陰徐天祐。並爲<line/>
衣冠避難者所宗。英孫延致四方遊士。賦咏相娛。與<line/>
粤人謝翺友善。楊璉眞珈之發諸陵也。唐珏，林德陽<line/>
<line/>
<페이지 number="ITKC_MO_0577A_A257_305C"/>諸義士。會于英孫家。協謀收掩陵骨。工畵墨竹蘭蕙。<line/>
雅潔不凡。如其人品。</단락>
<단락제목 align="left" indent="0">[林德陽]</단락제목>
<단락 align="left" indent="0">林德陽字景煕。亦曰景曦。或<line/>
曰名景煕。溫州人。太學生。仕禮部架閣。客於會稽王<line/>
英孫家。會楊璉眞珈。發諸帝陵。竊其寶器。棄餘骸于<line/>
草莾。人不敢收。德陽與同舍生鄭樸翁等。感憤不已。<line/>
相卛爲採藥者。或爲丐者。背竹籮草囊。手持竹夾。匍<line/>
匐草間。遇物卽拾投籮囊中。又鑄白金。作小牌百十。<line/>
繫腰間。潛賄西番僧曰。今收陵骨。他不敢望。願得高<line/>
家孝家斯足矣。番僧左右之。果得兩朝骨。爲兩凾貯<line/>
之。又聞理宗顱骨。爲虜人投湖水中。出錢購漁人。求<line/>
<line/>
<페이지 number="ITKC_MO_0577A_A257_305D"/>之。幸一網而得。並與唐珏所收者。託言藏佛經。遂葬<line/>
于蘭亭。植冬靑樹以識之。或云。德陽所收。歸葬永嘉。<line/>
著有白石樵唱集。詩悽咽悲惻。與謝翺相表裡。</단락>
<단락제목 align="left" indent="0">[鄭樸翁]</단락제목>
<단락 align="left" indent="0">鄭<line/>
樸翁。字宗仁。溫州人。咸淳末。上舍釋褐。歷官國子正。<line/>
國亡。諸陵被發。與友人林德陽同謀。收陵骨。歸隱薌<line/>
山瀑下。山陰王英孫特延賓館。敎授子弟二十餘年。<line/>
林德陽銘其墓。有精衛塡海。憑霄銜土之句。</단락>
<단락제목 align="left" indent="0">[王炎午]</단락제목>
<단락 align="left" indent="0">王炎午。字鼎翁。廬陵人。爲上舍生。少時負氣節。會文<line/>
天祥起義兵。炎午詣軍門論事。天祥欲授之職。以母<line/>
病辭。事母至孝。三十年不懈。尋遭母喪。廬墓三年。國<line/>
<line/>
<페이지 number="ITKC_MO_0577A_A257_306A"/>亡。終身不仕。天祥被執過靑原。炎午恐其遲回。或隳<line/>
前節。作生祭文。徧張驛道。以速其死曰。嗚呼。大丞相<line/>
可死矣。華元踉蹌。子胥脫走。丞相自叙死者數矣。誠<line/>
有不幸。則國事未定。臣節未明。今鞠躬盡瘁。則諸葛<line/>
矣。保捍閩廣。則田單卽墨矣。倡義勇出。則顔平原申<line/>
包胥矣。雖擧事無成。而大節亦無愧。所欠一死耳。奈<line/>
何再執。涉日踰時。就義寂寥。聞者驚惜。豈丞相尙欲<line/>
脫去耶。尙欲有所爲耶。昔東南全盛。不能解襄圍。今<line/>
以亡國。一夫而欲抗天下。南北之勢旣合。天人之際<line/>
可知。今無可爲。臣皆爲執。臣子之於君父。臨大節决<line/>
<line/>
<페이지 number="ITKC_MO_0577A_A257_306B"/>無難事。可爲則屈意忍死以就義。必不幸則仗大節<line/>
以明分。故身執而勇於就義。當以杲卿張廵爲上。李<line/>
陵降矣而曰欲有爲。且思刎頸以見志。其言誠僞。旣<line/>
不可知。况形拘執禁。不及爲者十八九。丞相之不爲<line/>
陵。不待智者而信。奈何慷慨遲回。日久月積。丞相不<line/>
死。當有死丞相者矣。丞相何所俟乎。以舊主尙在。未<line/>
忍棄捐也。蜀王衍旣歸。唐莊宗全其宗族。未幾。信伶<line/>
人景進之計。衍族盡誅。不可畏哉。炎午晩進也。前成<line/>
均之弟子員。進而父沒。退而國亡。丞相起兵次鄕國。<line/>
時有少年狂子。持斐牘叫軍門。丞相察其憂憤而進<line/>
<line/>
<페이지 number="ITKC_MO_0577A_A257_306C"/>之。憐其親老而退之。非僕也耶。痛惟千載之事。旣負<line/>
於前。一得之愚。敢默於後。進薄昭之素服。先元亮之<line/>
挽歌。願與丞相商之。廬陵非丞相父母邦乎。趙太祖<line/>
語孟昶母曰。勿戚戚行。遣汝歸蜀。昶母曰。妾太原人。<line/>
願歸太原。不願歸蜀。契丹遷晉。出帝及李太后，安太<line/>
妃於建州。太后疾亟。謂帝曰。我死焚其骨。送范陽僧<line/>
寺。無使我爲虜地鬼也。安太妃臨卒。亦謂帝曰。當焚<line/>
我爲灰。向南颺之。庶遺魂得返中國也。彼婦人。尙眷<line/>
眷故鄕。不忍飄棄仇讐外國。况忠臣義士乎。自梅嶺<line/>
以出。縱不得留漢廐而從田橫。亦當吐周粟而反孤<line/>
<line/>
<페이지 number="ITKC_MO_0577A_A257_306D"/>竹。廬陵盛矣。科目尊矣。宰相忠烈。合爲一傳矣。舊主<line/>
爲老死於降邸。宋亡而趙不絶矣。不肰。或秋暑冬寒。<line/>
五日不汗。瓜蒂噴鼻死。排墻死。盜賊毒蛇猛獸死。輕<line/>
一死於鴻毛。<imghj href="KC03744"/>一簣於泰山。或拘囚而不死。或遺舊<line/>
主憂。縱不斷趙盾之殺君。亦將悔伯仁之由我。則鑄<line/>
錯已無鐵。噬臍寧有口乎。嗚呼。四忠一節。待公而六。<line/>
爲位其間。聞訃則哭。及天祥遇害。張千里持天祥骸<line/>
骨歸。炎午大慟。復爲文祭之。著吾汶稿梅邊集。</단락>
<단락제목 align="left" indent="0">[張千里]</단락제목>
<단락 align="left" indent="0">張千里。字毅父。或曰名毅文。字子載。廬陵人。丞相文<line/>
天祥之友也。天祥旣貴顯。屢以官辟不就。及天祥被<line/>
<line/>
<페이지 number="ITKC_MO_0577A_A257_307A"/>執北去。千里與之偕行。旣至燕。寓於囚所側近。日以<line/>
美饌饋。凡三載始終如一。潛製一櫝。天祥旣被殺。遂<line/>
櫝藏其首。復訪求天祥妻歐陽氏於俘虜中。俾收其<line/>
屍焚之。千里因拾其遺骨。襲以重囊。與櫝南歸廬陵。<line/>
付天祥家葬之。</단락>
<단락제목 align="left" indent="0">[鄧郯]</단락제목>
<단락 align="left" indent="0">鄧郯。字光薦。亦字中甫。因號中齋。廬陵人。官禮部侍<line/>
郞。文天祥客也。郯隨駕至崖山。軍潰。郯赴海。虜兵拯<line/>
之。與天祥。俱出嶺。別於建康。以義行著。嘗賦鷓鴣詩。<line/>
寓其意。千里旣齎歸天祥遺骸。天祥子忽夢天祥怒<line/>
云。繩鋸髮斷。明日起視。果有繩束髮。劉辰翁紀其事。<line/>
<line/>
<페이지 number="ITKC_MO_0577A_A257_307B"/>贊天祥畫像。郯又贊之曰。目烱烱兮踈星曉寒。氣欝<line/>
欝兮晴䨓殷山。頭碎柱兮璧完血。化碧兮心丹。嗚呼<line/>
曾謂斯人。不在世間。郯嘗曰。天祥奉詔勤王。累躓而<line/>
愈奮。故其軍日敗勢日蹙。而歸附日衆。從之者亡家<line/>
沈族而不悔。雖人心嚮中國思趙氏。亦由天祥之神<line/>
氣意度。足以感悟之也。</단락>
<단락제목 align="left" indent="0">[張慶之]</단락제목>
<단락 align="left" indent="0">張慶之。字子善。建康人。少有志操。及長。棄擧子業。出<line/>
入經史百氏。精思積年。擬太玄。作測靈。又撰孔孟衍<line/>
語。絶意仕進。好爲山水遊。且謂沈冥似海。峻厲似峯。<line/>
因號海峯野逸。倣五柳先生傳。作海峯遺民傳。以伯<line/>
<line/>
<페이지 number="ITKC_MO_0577A_A257_307C"/>夷蔣詡陶潛司空圖自况。時人尙其狷介。初文天祥<line/>
知平江。慶之齒諸生之列。洎國亡。集杜詩。備述天祥<line/>
平生大節。著有海峯文編。</단락>
<단락제목 align="left" indent="0">[滕塛]</단락제목>
<단락 align="left" indent="0">滕塛字仲復。婺源人。嘗得文天祥所書過金陵驛詩。<line/>
懸於堂。日焚香拜泣。過西湖。拜岳飛墓。賦詩以攄憤<line/>
鬱。時人稱其爲學會朱，陸而得其同云。</단락>
<단락제목 align="left" indent="0">[衛富益]</단락제목>
<단락 align="left" indent="0">衛富益。華亭人。國亡。日夜悲泣。設壇爲文。祭文天祥<line/>
陸秀夫張世傑。聞者隨淚。門人私謚正節先生。</단락>
<단락제목 align="left" indent="0">[許月卿]</단락제목>
<단락 align="left" indent="0">許月卿。字太空。又字宋士。婺源人。父大寧。有學行。嘗<line/>
敎月卿曰。段秀宲。笏擊朱泚。顔杲卿。面折祿山簡策。<line/>
<line/>
<페이지 number="ITKC_MO_0577A_A257_307D"/>有光。精爽如此。推爾英烈。追配古人。此高宗皇帝御<line/>
製。李若水贊也。爾其識之。月卿學于魏了翁。有志當<line/>
世。以軍功。補校尉。廷對忤史嵩之。後登第。復卛三學<line/>
諸生。伏闕論權相。理宗目爲狂士。歷官浙西運幹。時<line/>
賈似道當國。月卿試館職。言不合。罷去歸故里。閉門<line/>
著書。從遊者衆。德祐初。欲以月卿。督師御虜。未幾。國<line/>
亡。深居一室。製衰服哭。但書范燦寢所乘車數字。不<line/>
言幾十年。雖言。亦如病狂。卒年七十。謝枋得嘗署其<line/>
門曰要看今日謝枋得。便有當年許月卿。人稱山屋<line/>
先生。</단락>
<단락제목 align="left" indent="0">[汪炎昶]</단락제목>
<단락 align="left" indent="0">汪炎昶。婺源人。受學於許月卿。隱居讀書。衣<line/>
<line/>
<페이지 number="ITKC_MO_0577A_A257_308A"/>冠動作言語禮度。猶肰宋人也。執匕伏枕。不暫廢誦<line/>
習。遂淹貫宏博。其敎人。步庭陞階。具有條序。後生小<line/>
子。見炎昶咸以爲前代遺賢。而炎昶亦自言曰。吾古<line/>
逸民也。學者稱爲古逸先生。家貧事母孝。母年八十<line/>
有九。而炎昶亦老。進食奉水。必躬自爲之。及疾病。整<line/>
冠坐斂手逝。炎昶相從孫嵩遊。</단락>
<단락제목 align="left" indent="0">[孫嵩]</단락제목>
<단락 align="left" indent="0">孫嵩字元京。休寧<line/>
人。貌恠奇。趣向幽潔。以薦入太學。國亡。悲不自勝。歸<line/>
隱海寧山中。自號艮山。誓不與世接。杜門賦咏。</단락>
<단락제목 align="left" indent="0">[李如䨓]</단락제목>
<단락 align="left" indent="0">李<line/>
如䨓。臨武人。自號月溪逸士。國亡。隱居力學。恥學擧<line/>
子業。嘗曰。予宋之遺老也。雖未委質。忍事異姓。凡有<line/>
<line/>
<페이지 number="ITKC_MO_0577A_A257_308B"/>作。直紀歲。不題元年號。</단락>
<단락제목 align="left" indent="0">[吳欽]</단락제목>
<단락 align="left" indent="0">吳欽。休寧人。補府學敎授。國亡。題其所居之屛曰。殷<line/>
周雖代。而首陽自存。晉宋雖更。而陶徑自若。</단락>
<단락제목 align="left" indent="0">[陸霆龍]</단락제목>
<단락 align="left" indent="0">陸霆龍。華亭人。咸淳進士。國亡。棲隱講授。衣冠不易。<line/>
嘗自贊畵像曰。勤勤劬劬。耽嗜慕悅而不舍者。聖賢<line/>
之書。趑趑趄趄。畏懦退縮而不敢者。勢利之途。或者<line/>
見之而指笑。此必抱遺經行古道之士。</단락>
<단락제목 align="left" indent="0">[李士華]</단락제목>
<단락 align="left" indent="0">李士華。崇仁人。國亡。人皆着方笠窄袖。士華獨深衣<line/>
幅巾。人以爲迂。士華曰。我古國之人。義當然耳。</단락>
<단락제목 align="left" indent="0">[曹應符]</단락제목>
<단락 align="left" indent="0">曹應符。華亭人。謹身飭行。鄕里推重。景定進士。官廸<line/>
<line/>
<페이지 number="ITKC_MO_0577A_A257_308C"/>功郞。國亡。隱居不仕。族人光遠。亦進士。官軍器監簿。<line/>
國亡。衣冠不改。人稱大頭巾相公。</단락>
<단락제목 align="left" indent="0">[王漢老]</단락제목>
<단락 align="left" indent="0">王漢老。仕至知明州。國亡。誓不過江。不入城市。以壽<line/>
終焉。</단락>
<단락제목 align="left" indent="0">[眞山民]</단락제목>
<단락 align="left" indent="0">眞山民。不傳名字。亦不知何許人。但自號山民云。李<line/>
喬歎以爲不愧廼祖西山文忠公。由是知其姓爲眞<line/>
氏。嘗痛恨身値亂亡之世。深自湮晦。世無得而稱焉。<line/>
人或比節於陶淵明。惟所至。好題咏。流傳人間。然皆<line/>
探幽賞勝之作。未嘗有酬應語。</단락>
<단락제목 align="left" indent="0">[潘音]</단락제목>
<단락 align="left" indent="0">潘音。字聲甫。新昌人。甫十歲。聞崖山之變。昏迷不食<line/>
<line/>
<페이지 number="ITKC_MO_0577A_A257_308D"/>者累日。見長者談崖山事。輒涕下。及長。絶意進取。衣<line/>
服禮節。皆因前代。綴野蔬以自給。或勸之曰。夷齊尙<line/>
矣。陶淵明雖爲晉守節。未嘗不食粟。今何自苦乃爾。<line/>
於是。躬耕世田十餘畒。非其力不食。相從吳澄學。澄<line/>
以薦召欲行。音止之不從。遂築室南洲山中。扁其軒<line/>
曰待淸。隱居不出。居間感憤。形之賦咏。廉訪使檄。使<line/>
之應召。音固辭歎曰。泉石痼肓。非其時莫可療也。乙<line/>
未歲卒。年八十六。時明太祖皇帝已渡江。取太平路。<line/>
待淸之兆。始符矣。</단락>
<단락제목 align="left" indent="0">[章鑄]</단락제목>
<단락 align="left" indent="0">章鑄。字子壽。吳興人。仕爲修職郞。讜直敢言。國亡。歸<line/>
<line/>
<페이지 number="ITKC_MO_0577A_A257_309A"/>隱于家。元主召之。不就。自以世食宋祿。未嘗北向。宋<line/>
人之仕于元者。鑄皆絶之。不與往來。</단락>
<단락제목 align="left" indent="0">[陳存]</단락제목>
<단락 align="left" indent="0">陳存。湖州人。歷官侍御史。國亡。元朝七徵不起。絶糓<line/>
旬有四日而卒。</단락>
<단락제목 align="left" indent="0">[袁士元]</단락제목>
<단락 align="left" indent="0">袁士元。鄞縣人。父鏞。咸淳進士。虜兵至。鏞詣軍前。責<line/>
以大義。遂見殺。後士元薦爲國史檢閱官。不就。</단락>
<단락제목 align="left" indent="0">[謝國光]</단락제목>
<단락 align="left" indent="0">謝國光。華亭人。咸淳鄕貢。國亡。程鉅夫薦之。輒杜門<line/>
稱疾。</단락>
<단락제목 align="left" indent="0">[陳深]</단락제목>
<단락 align="left" indent="0">陳深。字子微。平江人。國亡。閉門著書。或以能書薦之。<line/>
潛匿不出。自號淸全。著讀易編，讀詩編，讀春秋編。子<line/>
<line/>
<페이지 number="ITKC_MO_0577A_A257_309B"/>植。字方叔。有孝行。屢辭召不起。善畫工詩。自號愼獨<line/>
癡叟。</단락>
<단락제목 align="left" indent="0">[胡幼黃]</단락제목>
<단락 align="left" indent="0">胡幼黃。字成玉。咸淳末登第。時伯顔入冦。宋之取士<line/>
迄于此科。壯元王龍澤。榜眼路萬里。探花卽幼黃。時<line/>
有三不得之說。謂龍在澤。飛不得。路萬里行不得。幼<line/>
而黃醫不得。授節度推官。國亡。退隱于家。元搜求遺<line/>
士。幼黃避隱不出。</단락>
<단락제목 align="left" indent="0">[胡次焱]</단락제목>
<단락 align="left" indent="0">胡次焱。字濟鼎。婺源人。咸淳進士。官貴池尉。元兵南<line/>
冦。脫身歸家。以易敎授鄕里。或以仕進招之。次焱作<line/>
媒嫠問答詩以見志。</단락>
<단락제목 align="left" indent="0"><페이지 number="ITKC_MO_0577A_A257_309C"/>[孫潼發]</단락제목>
<단락 align="left" indent="0">孫潼發。桐廬人。咸淳進士。官軍器幹辦公事。國亡。避<line/>
地萬山中。程鉅夫以潼發應遺逸。辭不起。</단락>
<단락제목 align="left" indent="0">[方逢振]</단락제목>
<단락 align="left" indent="0">方逢振。字君玉。逢辰弟也。景定進士。歷官太府寺主<line/>
簿。國亡。退隱於家。元主詔程鉅夫。起爲淮西按察僉<line/>
事。辭不赴。講學於石峽書院。學者稱山房先生。</단락>
<단락제목 align="left" indent="0">[堯允恭]</단락제목>
<단락 align="left" indent="0">堯允恭。字克遊。海陵人。咸淳鄕薦。國亡。專意經傳。江<line/>
浙行省。兩檄充濂溪東川書院長。皆不赴。安貧樂善。<line/>
自號觀老人。世嘗稱其古心絶俗。淸氣逼人。</단락>
<단락제목 align="left" indent="0">[陳應麟]</단락제목>
<단락 align="left" indent="0">陳應麟。字天祺。鄞人。元主徵之。謂使者曰。吾祖宗世<line/>
爲宋臣。不忍食異姓祿。固辭不起。</단락>
<단락제목 align="left" indent="0"><페이지 number="ITKC_MO_0577A_A257_309D"/>[汪復]</단락제목>
<단락 align="left" indent="0">汪復。字師顔。婺源人。寶慶進士。通判楊州。致仕。部使<line/>
者勸仕。復愀然曰。亡國大夫復。踽踽爲世用耶。</단락>
<단락제목 align="left" indent="0">[殷澄]</단락제목>
<단락 align="left" indent="0">殷澄。字公源。華亭人。元兵入華亭。將屠之。澄奮言不<line/>
顧。虜將感而止。全活以萬計。伯顔聞而義之。授總管。<line/>
澄卽棄去。野服。隱居放浪九峯三泖間。</단락>
<단락제목 align="left" indent="0">[吳定翁]</단락제목>
<단락 align="left" indent="0">吳定翁。字仲谷。臨川人。淸修文雅。薦辟相望。終身不<line/>
動。嘗曰。士無求用於世。惟求無愧於人。</단락>
<단락제목 align="left" indent="0">[游汶]</단락제목>
<단락 align="left" indent="0">游汶。字治望。德淸人。咸淳進士。歷官福建提刑。賈似<line/>
道當國。汶與論事。忠誠懇懇。國亡。隱居。蒲大全薦爲<line/>
福建路總管。固辭不就。嘗大書衣背云前宋提刑。今<line/>
<line/>
<페이지 number="ITKC_MO_0577A_A257_310A"/>爲百姓。</단락>
<단락제목 align="left" indent="0">[欽德載]</단락제목>
<단락 align="left" indent="0">欽德載。吳縣人。仕計議官。國亡。不肯送降欵。元兵生<line/>
致之。欲授以官。德載裂其版授書。卽遁隱碧巖山中。<line/>
自號壽巖老人。</단락>
<단락제목 align="left" indent="0">[蔣捷]</단락제목>
<단락 align="left" indent="0">蔣捷。字勝欲。羡陽人。德祐進士。國亡。遁跡不仕。臧夢<line/>
解，陸垕交薦其才。卒不就。平生著述一主義理。學者<line/>
稱爲竹山先生。</단락>
<단락제목 align="left" indent="0">[鄭君老]</단락제목>
<단락 align="left" indent="0">鄭君老。字邦壽。長溪人。咸淳進士。國亡。徵書旁午。竟<line/>
不起。學益篤。守益固。學者私謚之曰靖節先生。著有<line/>
五經解疑，梅壑集。</단락>
<단락제목 align="left" indent="0"><페이지 number="ITKC_MO_0577A_A257_310B"/>[陶椿卿]</단락제목>
<단락 align="left" indent="0">陶椿卿。字均壽。定海人。以禮經。魁鄕試。覆試俱魁。父<line/>
卒。廬墓終身。元初被選擧。力辭不起。鄕邦異之。</단락>
<단락제목 align="left" indent="0">[危復之]</단락제목>
<단락 align="left" indent="0">危復之。字見心。撫州人。太學生。師事楊漢。博覽群書。<line/>
好讀易。工於詩。累被徵辟。皆不起。隱於紫霞山中。學<line/>
者私謚貞白先生。</단락>
<단락제목 align="left" indent="0">[黃淼]</단락제목>
<단락 align="left" indent="0">黃淼。字水心。甌寧人。通經史百家。景定中鄕薦。國亡。<line/>
不仕。隱于天湖山。築室數椽。四圍植柏。每自愧不能<line/>
如夷齊之餓死。著有正一齋集。</단락>
<단락제목 align="left" indent="0">[吳龍翰]</단락제목>
<단락 align="left" indent="0">吳龍翰。字式賢。新安人。咸淳鄕薦。授編校國史院宲<line/>
錄。國亡。不仕。築三層樓。終日吟嘯其中。樓前有古梅<line/>
<line/>
<페이지 number="ITKC_MO_0577A_A257_310C"/>一樹。遂自號古梅。</단락>
<단락제목 align="left" indent="0">[姚獬孫]</단락제목>
<단락 align="left" indent="0">姚獬孫。字應獬。慈谿人。官國子學錄。正身率下。勤於<line/>
啓廸。博學淸介。國亡。不仕。退隱雙峯。有雙峯集。</단락>
<단락제목 align="left" indent="0">[陳汝達]</단락제목>
<단락 align="left" indent="0">陳汝達。䨓州人。國亡。隱居不仕。病將死。預刻碑曰有<line/>
宋陳四五公之墓。囑其子曰愼勿改也。</단락>
<단락제목 align="left" indent="0">[汪庭桂]</단락제목>
<단락 align="left" indent="0">汪庭桂。字秋芳。婺源人。擧進士。國亡。絶意仕進。授之<line/>
以官。以終養父母。辭不就。士大夫高之。</단락>
<단락제목 align="left" indent="0">[倪文一]</단락제목>
<단락 align="left" indent="0">倪文一。字元芳。福安人。咸淳進士。官淸流知縣。國亡。<line/>
隱居。徵辟不起。嘗有詩曰。編籬已種淵明菊。</단락>
<단락제목 align="left" indent="0">[兪德鄰]</단락제목>
<단락 align="left" indent="0">兪德鄰。字宗太。丹徒人。性孝友。樂施與。博學多識。咸<line/>
<line/>
<페이지 number="ITKC_MO_0577A_A257_310D"/>淳進士。以文章。負重望。元兵劫質軍中不屈。卒全其<line/>
身以歸。行省交辟。皆不就。優遊林園。能保晩節。著佩<line/>
韋集。建陽熊禾。稱其詩閒雅沖淡中。有發揚蹈厲之<line/>
意。其軆要皆關綱常。不可與詩人文士例論云。</단락>
<단락제목 align="left" indent="0">[張山翁]</단락제목>
<단락 align="left" indent="0">張山翁。字君壽。其先普州人。景定進士。德祐初。爲荊<line/>
湖宣撫幹官。鄂守張晏肰。議納欵。山翁以書責之。晏<line/>
然旣降。山翁被執不屈。行省官賈思貞。義而釋之。後<line/>
居黃鵠山。聚徒敎授。著南紀緇林集。</단락>
<단락제목 align="left" indent="0">[詹應陳]</단락제목>
<단락 align="left" indent="0">詹應陳。字俊卿。擧進士。調衢州戶曹。虜兵南下。三宮<line/>
赴北。應陳爲虜所獲。使治馬芻。虜帥欲任以行軍書<line/>
<line/>
<페이지 number="ITKC_MO_0577A_A257_311A"/>記。應陳辭而不善書。因逃歸。琴書自娛。有薦之者。應<line/>
陳辭曰。山林之士。避名久矣。服儒衣冠而効羝乳。吾<line/>
不爲也。</단락>
<단락제목 align="left" indent="0">[黃申]</단락제목>
<단락 align="left" indent="0">黃申。井硏人。開慶進士。調樂安丞。虜兵拔撫州。樂安<line/>
令卛其僚屬。聯署降狀。申獨抗不往。吏民強舁之。申<line/>
陽死。令亦無如之何。申有惠愛。至暮。吏舁置中堂。得<line/>
免。遂去隱巴山以終。</단락>
<단락제목 align="left" indent="0">[牟巘]</단락제목>
<단락 align="left" indent="0">牟巘。字獻之。湖州人。學士子才子。擢進士。官至大理<line/>
少卿。當國亡之際。巘已老退不任事矣。與其子應龍。<line/>
自爲師友。討論經學。以義理相切磨。於諸經。皆有成<line/>
<line/>
<페이지 number="ITKC_MO_0577A_A257_311B"/>說。惟五經音攷。盛行於世。當時遺民故老。伊憂抑鬱。<line/>
每托之詩篇。以自明其志。若謝翺林德陽之流。邈乎<line/>
其不可攀。至若仇遠戴表元輩。猶不免出爲儒師。以<line/>
升斗自給。巘以先朝耆宿。皭肰不緇。巋然爲後生之<line/>
所矜式。著陵陽集。程端學爲之序。謂其出處。有元亮<line/>
之大節。不當徒以詩律求之也。應龍初辭。留夢炎之<line/>
招。後爲上元主簿。君子惜其前貞後黷云。</단락>
<단락제목 align="left" indent="0">[王昌世]</단락제목>
<단락 align="left" indent="0">王昌世。字昭輔。鄞人。尙書應麟子。恩補承務郞。未及<line/>
仕。國亡。應麟杜門不出。朝夕取經史。講解論辨。昌世<line/>
甫十歲。孝友。怡怡聽受。殊聞異見。無不究悉。應麟所<line/>
<line/>
<페이지 number="ITKC_MO_0577A_A257_311C"/>著撰。昌世搜輯考訂。贊助爲多。蓄書萬卷。燬于火。露<line/>
鈔雪纂。至忘寢食。書以復完。</단락>
<단락제목 align="left" indent="0">[洪希文]</단락제목>
<단락 align="left" indent="0">洪希文。字汝質。莆田人。父德章號吾圃。以貢士。爲興<line/>
化敎諭。會兵亂。父子同居萬山中。朝晡盂飯。燒芋咬<line/>
菜。相倡和。無慍色。德章有集曰軒渠希文。有續軒渠<line/>
集。</단락>
<단락제목 align="left" indent="0">[陳敬叟]</단락제목>
<단락 align="left" indent="0">陳敬叟。字炳然。臨武人。博學能詩文。咸淳進士。官耒<line/>
陽學錄。德祐北行。遂與其子章伯。隱居不仕。益肆力<line/>
於詩文。有巽溪集。章伯字奎龍。義不事元。棄擧子業。<line/>
濶略不治生業。茅屋數椽。室中釜盎。無一完器。惟閉<line/>
<line/>
<페이지 number="ITKC_MO_0577A_A257_311D"/>門讀古書。著巽溪嗣藁。</단락>
<단락제목 align="left" indent="0">[劉準]</단락제목>
<단락 align="left" indent="0">劉準。鄞人。當宋末。知國事日非。隱居敎授。絶意仕進。<line/>
學者稱爲南窗先生。子汝舟。字端父。確守父訓。平居<line/>
無戱言惰容。郡之名士。相繼來居。一時林下衣冠爲<line/>
盛。</단락>
<단락제목 align="left" indent="0">[胡仲霖]</단락제목>
<단락 align="left" indent="0">胡仲霖。高安人。國亡。耻食先祿。與其子希。俱隱遁。潔<line/>
身以終。</단락>
<단락제목 align="left" indent="0">[汪灝]</단락제목>
<단락 align="left" indent="0">汪灝。字季夷。弟瀚。字幼海。奉化人。父懋卿。與弟森卿。<line/>
國亡。俱杜門著書。灝瀚傳家學。治易春秋。躬耕孝養。<line/>
灝從海陰陳嵩伯講學。著有蠟㙜集。灝先卒。瀚爲馬<line/>
<line/>
<페이지 number="ITKC_MO_0577A_A257_312A"/>稱德所薦。授衢州路學錄。辭不赴。</단락>
<단락제목 align="left" indent="0">[陳桂孫]</단락제목>
<단락 align="left" indent="0">陳桂孫。茶陵人。父天福。歲凶發廩。平糶貧不能糴者。<line/>
輒周之。後桂孫及弟。蘭孫俱登第。慕義樂施。有父風。<line/>
遭國亡。不復祿仕。營東山書院。爲終身計。博學好古。<line/>
輯文選補遺。</단락>
<단락제목 align="left" indent="0">[趙必漣]</단락제목>
<단락 align="left" indent="0">趙必漣。字仲連。崇安人。開慶中。以父蔭。當補官。不受。<line/>
築室黃栢里。自號山泉。植梅數百株。名其居曰梅花<line/>
莊。與弟若𣙀。觴咏其中。精于醫。有倚梅吟稿。若𣙀。字<line/>
自木。山水間遇會心處。輒數日。</단락>
<단락제목 align="left" indent="0">[梁棟]</단락제목>
<단락 align="left" indent="0">梁棟。字隆吉。湘州人。登第調仁和尉。入帥幕。聲名藉<line/>
<line/>
<페이지 number="ITKC_MO_0577A_A257_312B"/>甚。國亡。歸隱武林。弟柱。字仲砥。入茅山。從老氏學棟<line/>
往依焉。遭詩禍。名益著。江東人士。從者甚衆。盖遺民<line/>
之皭肰者也。</단락>
<단락제목 align="left" indent="0">[應本仁]</단락제목>
<단락 align="left" indent="0">應本仁。字本立。鄞人。以家世爲宋臣。義不仕元。隱居<line/>
城南。博學好禮。喜施與。慷慨有大志。嘗慕范仲淹。䂓<line/>
建義莊。刱屋五十間。割慈溪腴田五十餘畒。收其歲<line/>
入。賙其親族里黨之貧者。與昏姻喪葬之不能擧者。<line/>
又建義塾。延召師。訓導親族里黨之子弟。供膳服用。<line/>
悉有常制。時其出納。定其條約。使後孫世守之。</단락>
<단락제목 align="left" indent="0">[岐裕齋]</단락제목>
<단락 align="left" indent="0">岐裕齋。解州人。逸其名。國亡。隱居。以學行。聞於世。時<line/>
<line/>
<페이지 number="ITKC_MO_0577A_A257_312C"/>人稱裕齋先生。嘗於所居西南。建孔顔曾燕居堂及<line/>
學舍。歲時率鄕人。修祀事。習禮儀。叙鄕飮敎樹。畜敦<line/>
行藝。</단락>
<단락제목 align="left" indent="0">[貢士濬]</단락제목>
<단락 align="left" indent="0">貢士濬。力學尙節。國亡。不仕。嘗建義塾。以待四方學<line/>
者。鄕人尊敬之。</단락>
<단락제목 align="left" indent="0">[汪宗臣]</단락제목>
<단락 align="left" indent="0">汪宗臣。婺源人。入元不仕。孝友天至。子姓同居。庭無<line/>
間言。</단락>
<단락제목 align="left" indent="0">[趙孟堅]</단락제목>
<단락 align="left" indent="0">趙孟堅。字子固。海鹽人。系出安定郡王。寶慶進士。歷<line/>
官翰林學士承旨。修雅博識。工詩文書畵。船載琴書<line/>
尊勺。箕踞歌離騷。旁若無人。縣令梅黻到船求謁。孟<line/>
<line/>
<페이지 number="ITKC_MO_0577A_A257_312D"/>堅飛棹而去。黻佇立<imghj href="KC00961"/>上曰。名可聞而身不可見。殆<line/>
謂先生歟。從弟孟頫。自苕中來訪。孟堅閉門不納。夫<line/>
人勸之。始令從後門入坐定。問弁山笠澤。近來佳否。<line/>
孟頫曰。佳。孟堅曰。弟奈山澤佳何。孟頫慚退。便令蒼<line/>
頭。濯其坐具。</단락>
<단락제목 align="left" indent="0">[趙孟頖]</단락제목>
<단락 align="left" indent="0">趙孟頖。字景魯。秀安僖王六世孫也。居吳興。年四十。<line/>
蔭補承務郞。轉官高郵軍判官。國亡。浮沉里閭。不求<line/>
仕進。性重厚寡言。日以翰墨爲娛。手書九經一過。喜<line/>
與名僧遊。明窗凈几。焚香瀹茗。四時花草。婆娑愛賞。<line/>
欣肰自得。其妻故吏部尙書陸德輿之女。德輿亦遺<line/>
<line/>
<페이지 number="ITKC_MO_0577A_A257_313A"/>老也。</단락>
<단락제목 align="left" indent="0">[趙文孫]</단락제목>
<단락 align="left" indent="0">趙文孫。字道鳴。初名必𩐨。商王九世孫。居晉<line/>
江。咸淳中恩賜出身。除長樂縣主簿。國亡。遂易今名。<line/>
不接流俗。專以講誨爲事。</단락>
<단락제목 align="left" indent="0">[趙偕]</단락제목>
<단락 align="left" indent="0">趙偕。字子永。魏王廷美<line/>
之後。自以前代宗室。不求祿仕。隱於大寶山。學者稱<line/>
爲寶峯先生。</단락>
<단락제목 align="left" indent="0">[趙孟僴]</단락제목>
<단락 align="left" indent="0">趙孟僴。黃巖人。宗室也。嘗師劉辰翁。<line/>
文天祥開府浙西。辟爲從事。僅五十日而軍敗。孟僴<line/>
遂爲道士。又爲僧。自號三敎遺逸。著有山河汗漫集。</단락>
<단락제목 align="left" indent="0">[文天禎]</단락제목>
<단락 align="left" indent="0">文天禎。廬陵人。天祥兄也。寶祐間鄕擧。署廣濟學諭。<line/>
造士有方。以天祥死節。不仕元。遂居廣濟。家世儒業。</단락>
<단락제목 align="left" indent="0">[文應麟]</단락제목>
<단락 align="left" indent="0">文應麟。天祥孫。倜倘尙氣節。景定中。隨其叔璧。守<line/>
<line/>
<페이지 number="ITKC_MO_0577A_A257_313B"/>惠州。璧降于元。應麟。恥之。携二子。遁于東莞之東渚。<line/>
子孫爲名族云。</단락>
<단락제목 align="left" indent="0">[劉揚祖]</단락제목>
<단락 align="left" indent="0">劉揚祖。字弘宗。慈谿人。景定進士。爲崇文院校書郞。<line/>
時賈似道執政。人皆爭附。揚祖獨挺肰言事忤旨。斥<line/>
外。後知將樂縣。又言時政。斥外。遷刑部員外郞。似道<line/>
事土木。求珍玩。揚祖又䟽論之。見國事日非。歎曰。大<line/>
事去矣。始有隱遯之意。逾年而國亡。改冠服。哀慟不<line/>
自勝。元主下詔求賢。揚祖不忍聞。遂徙家雲湖山。墾<line/>
田給食。自號介白散人。以示不臣於元。</단락>
<단락제목 align="left" indent="0">[何夢桂]</단락제목>
<단락 align="left" indent="0">何夢桂。字巖叟。淳安人。咸淳進士。歷官至太府卿知<line/>
<line/>
<페이지 number="ITKC_MO_0577A_A257_313C"/>國事不可爲。引疾去。元朝累徵。不起。築室小酉源。自<line/>
號潛齋。深於易。爲詩淳朴。志節皎然。有潛齋集。</단락>
<단락제목 align="left" indent="0">[王鎡]</단락제목>
<단락 align="left" indent="0">王鎡。字介翁。括蒼人。嘗爲縣尉。元兵陷臨安。棄官歸。<line/>
隱湖山。結社賦詩。憤悶形於詩。如靑松秦世事。黃菊<line/>
晉人心。亦不失風人之旨。</단락>
<단락제목 align="left" indent="0">[黃仲元]</단락제목>
<단락 align="left" indent="0">黃仲元。字善甫。績子。咸淳中登第。陸秀夫薦充益王<line/>
府撰述官。累除至福建參議官。皆不赴。國亡。改其名<line/>
字曰淵天叟。自號韻鄕贅翁。窮㞐稽古。深入理奧。年<line/>
八十二卒。著有四書講稿，經史辨疑。</단락>
<단락제목 align="left" indent="0">[孟文龍]</단락제목>
<단락 align="left" indent="0">孟文龍。字震翁。吳人。昭慈太后爲世侄孫。嘗爲浙東<line/>
<line/>
<페이지 number="ITKC_MO_0577A_A257_313D"/>提擧。虜兵來侵。文龍奮激。與守臣議不合。遂返故里。<line/>
國亡。不出戶庭者三十年。著易解大全。</단락>
<단락제목 align="left" indent="0">[徐俊]</단락제목>
<단락 align="left" indent="0">徐俊。字英文。德淸人。以明經。爲國子生。咸淳中。卛六<line/>
館諸生。請斬賈似道。䟽三上。不報。國亡。遁于林野。累<line/>
召不起。語及宋故。輒泫肰流涕。私謚安節先生。</단락>
<단락제목 align="left" indent="0">[葉夢䲜]</단락제목>
<단락 align="left" indent="0">葉夢䲜。建安人。應聘赴臨安。少帝北行。遂隱于西甌。<line/>
講學爲事。著經史要旨。</단락>
<단락제목 align="left" indent="0">[伍典章]</단락제목>
<단락 align="left" indent="0">伍典章。汴人。失其名。德祐初。爲翰林典章。虜兵陷臨<line/>
安。庶官奔散。典章扈從端宗。至崖山不去。國亡。遯居<line/>
縣之西鄕文章里。</단락>
<단락제목 align="left" indent="0"><페이지 number="ITKC_MO_0577A_A257_314A"/>[文天錫]</단락제목>
<단락 align="left" indent="0">文天錫。字純正。金壇人。五與鄕薦。官寧國主簿。辭不<line/>
仕。宋亡。隱四平山中。皓首窮經。著述甚富。</단락>
<단락제목 align="left" indent="0">[金履祥]</단락제목>
<단락 align="left" indent="0">金履祥。字吉父。蘭谿人。補太學生。博學篤行。不事進<line/>
取。以匡濟爲任。師事何基王柏。會襄樊圍急。國勢阽<line/>
危。履祥進牽制搗虛之策。請以重兵。由海道趨燕薊。<line/>
則襄樊自解。且備叙海舶所經。歷歷如覩。朝廷不能<line/>
用。德祐初。起爲史館編校。辭不就。國亡。履祥以宋室<line/>
遺民。孤節自矢。屛居金華山中。寄情嘯咏。窮約以終。<line/>
宋亡以後。所著文章。止書甲子。名其集曰亂藁。季子<line/>
有俊才而夭。履祥甚悼之。又名其集曰噫藁。因題之<line/>
<line/>
<페이지 number="ITKC_MO_0577A_A257_314B"/>曰自丙子之難。而生前之望觖。自壬辰之慽。而身後<line/>
之望孤。曰亂曰噫。所以誌也。著通鑑前編。臨終。戒其<line/>
子曰。吾嘗三十餘年用心於此書。所得之學。亦略可<line/>
見。吾且沒。當使許謙。錄成定本。此子他日必能傳之。<line/>
卒年七十二。</단락>
<단락제목 align="left" indent="0">[許謙]</단락제목>
<단락 align="left" indent="0">許謙。字益之。金華人。父觥。淳祐進士。<line/>
謙生數歲而孤。母陶氏。口授孝經論語。稍長。受業于<line/>
金履祥。先是。何基學于黃幹。傳于王柏。履祥學于柏。<line/>
而謙傳履祥之學。世稱爲四贒。推原其統。接於朱熹<line/>
云。薦之者章數十上。而終莫能致。隱居金華山。不出<line/>
里閭四十年。浙東廉使王繼學。嘗訪謙。稱淸氣逼人<line/>
<line/>
<페이지 number="ITKC_MO_0577A_A257_314C"/>可畏。明日薦之。有錄其擧文至者。謙方講說。目不一<line/>
視。及門者甚衆。獨不授科擧之文曰。此義利所由分<line/>
也。卒年六十八。門人稱白雲先生。著有四書叢說，詩<line/>
名物鈔。</단락>
<단락제목 align="left" indent="0">[陳天端]</단락제목>
<단락 align="left" indent="0">陳天端。字德修。臨海人。侍郞公輔之後。咸<line/>
淳進士。師事王柏。志潔行廉。爲金華令。有能名。隱遯<line/>
林壑。詩文極高。效陶淵明。只書甲子。</단락>
<단락제목 align="left" indent="0">[黃超然]</단락제목>
<단락 align="left" indent="0">黃超然。字立道。黃巖人。王柏門人也。兩與鄕貢。國亡。不仕。築四淸<line/>
道院居之。深於易。著周易通義發例，或問釋蒙等書。</단락>
<단락제목 align="left" indent="0">[于石]</단락제목>
<단락 align="left" indent="0">于石。字介翁。蘭谿人。貌古氣剛。喜談諧。業詞賦。自<line/>
負甚高。年三十而國亡。隱居不出。其詩豪宕激發。氣<line/>
<line/>
<페이지 number="ITKC_MO_0577A_A257_314D"/>骨蒼勁。望而知其爲山林曠士也。自號紫巖。金履祥<line/>
序其集。</단락>
<단락제목 align="left" indent="0">[徐釣]</단락제목>
<단락 align="left" indent="0">徐釣。字秉國。蘭谿人。以父任。爲定遠尉。國<line/>
亡。隱居家。故多書盡讀之。至古今興亡之變。治亂之<line/>
故。有慨於中。發爲詩歌。名曰史咏。許謙爲序。</단락>
<단락제목 align="left" indent="0">[熊禾]</단락제목>
<단락 align="left" indent="0">熊禾。字去非。建陽人。咸淳進士。嘗從朱熹門人輔廣<line/>
而學。博通五經。授靈武州司戶參軍。値國亡。刱雲谷<line/>
書院。汲引諸生。以道自任。謝枋得忠義士也。嘗自誓<line/>
曰。不見南朝。不著鞵。聞禾之名。自江右而至。共談宋<line/>
亡之恨。因相與抱持而哭曰。今天下皆賊。不爲賊。惟<line/>
足下與我爾。禾又刱鰲峯書院。改名鉌。字位辛。以自<line/>
<line/>
<페이지 number="ITKC_MO_0577A_A257_315A"/>晦。嘗撰考亭書院記。有周東遷而夫子出。宋南渡而<line/>
文公生之語。臨川吳澄。亦撰此記。聞而止之曰。江南<line/>
有人矣。禾自號勿軒。亦曰退齋。著四書標題，易經講<line/>
義。</단락>
<단락제목 align="left" indent="0">[胡三省]</단락제목>
<단락 align="left" indent="0">胡三省。字身之。寧海人。博學能文章。寶祐進士。官朝<line/>
奉郞。德祐初。賈似道出師。辟與偕往。言輒不用。及師<line/>
潰。三省從間道歸。値國亡。隱居不仕。著資治通鑑音<line/>
註及釋文辨誤百餘卷。德祐丙子。避地越之新昌。失<line/>
其書。亂定。復購他本。爲之註。歲乙酉書成。卽元至元<line/>
二十二年。而註中凡稱宋。皆曰本朝曰我宋。其釋地<line/>
<line/>
<페이지 number="ITKC_MO_0577A_A257_315B"/>理。皆用宋州縣名。惟盖牟城。註曰。大元遼陽府路。以<line/>
宋無此地。不得已書之。</단락>
<단락제목 align="left" indent="0">[丘富國]</단락제목>
<단락 align="left" indent="0">丘富國。字行可。建安人。嘗受學于朱熹之門人。淳祐<line/>
中登第。爲端陽僉判。國亡。不仕。著周易輯解，經世補<line/>
遺。</단락>
<단락제목 align="left" indent="0">[金若洙]</단락제목>
<단락 align="left" indent="0">金若洙。字子房。体寧人。受學於程若庸。寶祐間鄕薦。<line/>
官黔江縣令。國亡。歸築東園。隱讀其間。著性理字訓<line/>
集義。</단락>
<단락제목 align="left" indent="0">[林應成]</단락제목>
<단락 align="left" indent="0">林應成。字汝大。咸淳中登進士第。歷官宗正寺主簿。<line/>
國亡。隱居不仕。孫以辨。通易書春秋。尤善說詩。時以<line/>
<line/>
<페이지 number="ITKC_MO_0577A_A257_315C"/>科目取士。以辨不求苟合。究心程朱之學。</단락>
<단락제목 align="left" indent="0">[丘葵]</단락제목>
<단락 align="left" indent="0">丘葵。字吉甫。同安人。國亡。避居海嶼中。自號釣磯。風<line/>
度凝肰。如振鷺立鶴。有志考亭之學。不求人知。著易<line/>
解義，書直解，詩口義，春秋通義，周禮補亡。</단락>
<단락제목 align="left" indent="0">[劉友益]</단락제목>
<단락 align="left" indent="0">劉友益。字樂三。永新人。國亡。卜築萬山間。杜門不與<line/>
世接。著通鑑綱目書法。歷三十年而成。</단락>
<단락제목 align="left" indent="0">[程煥]</단락제목>
<단락 align="left" indent="0">程煥。字時可。豊城人。兩與鄕漕薦。入元不仕。著有易<line/>
傳宗，書傳通，詩傳微。學者稱巏山先生。</단락>
<단락제목 align="left" indent="0">[繆主一]</단락제목>
<단락 align="left" indent="0">繆主一。字天隱。永嘉人。太學生。嘗上書攻賈似道。國<line/>
亡。隱居敎授。著易精蘊。</단락>
<단락제목 align="left" indent="0"><페이지 number="ITKC_MO_0577A_A257_315D"/>[劉辰翁]</단락제목>
<단락 align="left" indent="0">劉辰翁。字會孟。或曰。名會孟。廬陵人。大學生。廷試。因<line/>
言濟王無后可痛。忠良戕害可傷。風節不競可憾。忤<line/>
賈似道意。置丙科。江萬里薦居史館。又除太學博士。<line/>
皆固辭。國亡。不仕。隱居求道。自號須溪。嘗題蘇李泣<line/>
別圖云事已矣。泣何爲。蘇武節李陵詩。</단락>
<단락제목 align="left" indent="0">[黃公紹]</단락제목>
<단락 align="left" indent="0">黃公紹。字直翁。邵武人。咸淳進士。自號在軒。國亡。隱<line/>
居樵溪長齋奉佛。嘗曰。少時讀康節詩。有車書萬里<line/>
舊山川之句。每恨此生。不見斯事。今四海一家。而余<line/>
老矣。惟知北遊玄氷之上。問道於無爲而已。著韻會<line/>
擧要。</단락>
<단락제목 align="left" indent="0"><페이지 number="ITKC_MO_0577A_A257_316A"/>[錢選]</단락제목>
<단락 align="left" indent="0">錢選。字舜擧。號玉潭。霅川人。景定進士。元初。有吳興<line/>
八俊之目。趙孟頫爲之首。而選亦與焉。及孟頫被薦。<line/>
諸人皆附。取䆠達。選獨齟齬不合。流連詩畵。以終其<line/>
身。</단락>
<단락제목 align="left" indent="0">[龔開]</단락제목>
<단락 align="left" indent="0">龔開。字聖予。淮陰人。少負才氣。博學好古。尤邃經術。<line/>
甞與陸秀夫。同居廣陵幕中。國亡。節操愈益高峻。作<line/>
文天祥陸秀夫傳。吳萊稱其不減遷固。而詩蒼老有<line/>
力。開感時憤激。作宋江等三十六贊。因曰。江之所爲。<line/>
雖不得自齒。然其識性有過人者。古稱柳盜跖。爲盜<line/>
之聖。以其守壹而至於極處。若江者。爲庶幾乎。跖與<line/>
<line/>
<페이지 number="ITKC_MO_0577A_A257_316B"/>江。與之盜名而不辭。躬履盜跡而無諱。豈若世之亂<line/>
臣賊子畏影而自走。所爲近在一身。而其禍未甞不<line/>
流四海。嗚呼。與其逢聖公之徒。孰若跖與江也。</단락>
<단락제목 align="left" indent="0">[陰幼遇]</단락제목>
<단락 align="left" indent="0">陰幼遇。字時夫。奉新人。登寶祐九經科。五世同居。國<line/>
亡。不仕。著韻府羣玉。兄幼達隨字註釋。</단락>
<단락제목 align="left" indent="0">[李旬金]</단락제목>
<단락 align="left" indent="0">李旬金。字仲和。號竹山。溧水人。以進士。爲無爲軍節<line/>
制官。入元不仕。工書法。撰稽古韻存古正字編。</단락>
<단락제목 align="left" indent="0">[陳仁子]</단락제목>
<단락 align="left" indent="0">陳仁子。茶陵人。宋末應薦擧。不仕於元。博學好古。輯<line/>
文選補遺。同時有王顯謨者。亦抗節隱鶩山。</단락>
<단락제목 align="left" indent="0">[宋秉孫]</단락제목>
<단락 align="left" indent="0">宋秉孫。字彜父。建陽人。篤志厲行。博學能文。嘉定進<line/>
<line/>
<페이지 number="ITKC_MO_0577A_A257_316C"/>士。官主管館閣文字。國亡。不仕。以賦咏自娛。</단락>
<단락제목 align="left" indent="0">[兪琰]</단락제목>
<단락 align="left" indent="0">兪琰。字玉吾。吳人。寶祐中。以詞賦稱。國亡。隱居不仕。<line/>
於書無所不讀。精於易。好皷琴。所著書千餘卷。</단락>
<단락제목 align="left" indent="0">[金應桂]</단락제목>
<단락 align="left" indent="0">金應桂。字一之。號蓀壁。錢塘人。甞爲縣令。元初隱居<line/>
風篁嶺。著書工書畫。性高亢。不肯爲人下筆。</단락>
<단락제목 align="left" indent="0">[汪元量]</단락제목>
<단락 align="left" indent="0">汪元量。字大有。號水雲。錢塘人。以善琴。事謝后王昭<line/>
儀。從三宮。留滯燕京。元主聞元量善皷琴。召使皷琴。<line/>
一再行。駸駸有漸離之志。而無便可乘。遂乞爲黃冠<line/>
南歸。元主許之。少帝及故駙馬楊鎭，丞相吳堅，留夢<line/>
炎，參政家鉉翁文及翁，提刑陳杰，昭儀王氏宮人王<line/>
<line/>
<페이지 number="ITKC_MO_0577A_A257_316D"/>淸惠，張瓊英凡二十九人。釃酒城隅。賦詩餞之。元量<line/>
皷琴叙別。哀音促咽。莫不淚下如雨。元量長身玉立。<line/>
修髯廣額。音若洪鍾。在燕日。訪文天祥于獄中。倡和<line/>
詩。多記北遷事。少帝及故宮人。學于元量。皆工於詩<line/>
詞。及南歸。往來彭蠡匡廬間。世莫測其去留。</단락>
<단락제목 align="left" indent="0">[何時]</단락제목>
<단락 align="left" indent="0">何時。字了翁。樂安人。知興國縣。文天祥辟署帥府機<line/>
宜。後歸鄕里。天祥開府南釰時。又起兵趨興國。復崇<line/>
仁縣。未幾虜兵奄至。軍敗。削髮爲僧。竄跡嶺南。賣卜<line/>
以自給。因號堅白道人。</단락>
<단락제목 align="left" indent="0">[杜濬之]</단락제목>
<단락 align="left" indent="0">杜濬之。字若川。明春秋。領鄕貢。革世後。感激自悼。矯<line/>
<line/>
<페이지 number="ITKC_MO_0577A_A257_317A"/>行晦跡。寄食西峯僧舍以終。甞以詩述志云。寧枉百<line/>
里步。曲木不可息。寧忍三日飢。邪蒿不可食。</단락>
<단락제목 align="left" indent="0">[䨓思齊]</단락제목>
<단락 align="left" indent="0">䨓思齊。字齊賢。臨川人。國亡。獨居空山中。去儒服。爲<line/>
黃冠師。人稱空山先生。撰易圖筮通辨義。載於道書<line/>
中。詩豪健有奇氣。</단락>
<단락 align="left" indent="0"><페이지 number="ITKC_MO_0577A_A257_317B"/><원주>庚午春比隣之少年南應煥聲汝書</원주></단락>
						</내용>
					</본문정보>
					<주석정보>
						<주석항목 id="D001" type="난외주">
							<주석명>責</주석명>
							<주석내용>塞</주석내용>
						</주석항목>
						<주석항목 id="D002" type="난외주">
							<주석명>盲</주석명>
							<주석내용>盲似妄亦似忘</주석내용>
						</주석항목>
						<주석항목 id="D003" type="난외주">
							<주석명>榜</주석명>
							<주석내용>拷</주석내용>
						</주석항목>
						<주석항목 id="D004" type="난외주">
							<주석명>抑</주석명>
							<주석내용>仰</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_0577A_A257_301A" 연계종료="ITKC_MO_0577A_A257_317B"/>
					</연계정보>
				</레벨4></레벨3></레벨2></레벨1></아이템>